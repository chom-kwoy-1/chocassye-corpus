<?xml version="1.0" encoding="UTF-8"?>
<doc>
<meta>
	<title lang="kor">월인석보</title>
	<title lang="chi">月印釋譜</title>
	<volume n="8"/>
	<year n="1459"/>
	<photograph>동국대학교 소장본（세종대왕기념사업회 영인）</photograph>
</meta>

<sent type="title" lang="chi" page="1a" n="1">月印千江之曲第八</sent>
<sent type="title" lang="chi" page="1a" n="2">釋譜詳節第八</sent>
<sent type="poem_num" lang="chi" page="1a" n="3">其二百十二</sent>
<sent type="poem" lang="kor" page="1a" n="4">韋提希 請ᄒᆞᅀᆞᄫᅡ 淨土애 니거지ᅌᅵ다 十方 諸國ᄋᆞᆯ 보긔 ᄒᆞ시니</sent>
<sent type="poem" lang="kor" page="1a-1b" n="5">韋提希 願ᄒᆞᅀᆞᄫᅡ 西方^애 니거지ᅌᅵ다 十六觀經을 듣ᄌᆞᆸ긔 ᄒᆞ시니</sent>
<sent type="poem_num" lang="chi" page="1b" n="1">其二百十三</sent>
<sent type="poem" lang="kor" page="1b" n="2">보샤미 멀리ᅌᅵᆺ가 善心이 오ᄋᆞᆯ면 안존 고대셔 말가히 보리니</sent>
<sent type="poem" lang="kor" page="1b-2a" n="3">가샤미 멀리ᅌᅵᆺ가 善根이 기프면 彈指ㅅ ᄉᆞᅀᅵ예 반ᄃᆞ기 가리^니</sent>
<sent type="poem_num" lang="chi" page="2a" n="1">其二百十四</sent>
<sent type="poem" lang="kor" page="2a" n="2">初觀과 二觀ᄋᆞᆫ 日想 水想이시며 三觀ᄋᆞᆫ 地想이시니</sent>
<sent type="poem" lang="kor" page="2a-2b" n="3">四觀과 五觀ᄋᆞᆫ 樹想 八功德水想 六觀^ᄋᆞᆫ 總觀想이시니</sent>
<sent type="poem_num" lang="chi" page="2b" n="1">其二百十五</sent>
<sent type="poem" lang="kor" page="2b" n="2">七觀ᄋᆞᆫ 花坐想 八觀ᄋᆞᆫ 像想이시며 九觀ᄋᆞᆫ 色身相이시니</sent>
<sent type="poem" lang="kor" page="2b-3a" n="3">觀世音 大勢至 十觀 十一觀이시며 普觀^想이 十二觀이시니</sent>
<sent type="poem_num" lang="chi" page="3a" n="1">其二百十六</sent>
<sent type="poem" lang="kor" page="3a" n="2">雜想이 十三觀이며 上中下 三輩想이 遲速間애 快樂이 ᄀᆞᆮᄒᆞ리</sent>
<sent type="poem" lang="kor" page="3a-3b" n="3">功德이 기프니ᄂᆞᆫ 上品 三生애 나ᄃᆡ 一日 後에 蓮^ㅅ고지 프리니</sent>
<sent type="poem_num" lang="chi" page="3b" n="1">其二百十七</sent>
<sent type="poem" lang="kor" page="3b" n="2">功德이 버그니ᄂᆞᆫ 中品 三生애 나ᄃᆡ 七日 後에 蓮ㅅ고지 프리니</sent>
<sent type="poem" lang="kor" page="3b-4a" n="3">功德이 ᄯᅩ 버그니ᄂᆞᆫ 下品 三生애 나ᄃᆡ 七七日 後^에 蓮ㅅ고지 프리니</sent>
<sent type="poem_num" lang="chi" page="4a" n="1">其二百十八</sent>
<sent type="poem" lang="kor" page="4a" n="2">世尊 神通力에 이 말 니ᄅᆞ시ᇙ 제 無量壽佛이 虛空애 뵈시니</sent>
<sent type="poem" lang="kor" page="4a-4b" n="3">韋提希 恭敬心에 이 말 듣ᄌᆞᄇᆞᇙ 제 西方世界ᄅᆞᆯ ^ ᄉᆞᄆᆞᆺ 보니</sent>
<sent type="poem_num" lang="chi" page="4b" n="1">其二百十九</sent>
<sent type="poem" lang="kor" page="4b" n="2">莊嚴이 뎌러ᄒᆞ실쎠 快樂이 뎌러ᄒᆞ실쎠 極樂世界ᄅᆞᆯ ᄇᆞ라ᅀᆞᆸ노ᅌᅵ다</sent>
<sent type="poem" lang="kor" page="4b-5a" n="3">輪廻도 이러ᄒᆞᆯ쎠 受苦도 이러ᄒᆞᆯ쎠 娑婆世界ᄅᆞᆯ 여^희야지ᅌᅵ다</sent>
<sent type="main" lang="chi" page="5a" n="1">時韋提希見佛 世尊。</sent>
<sent type="main" lang="kor" page="5a" n="1">韋提希夫人이</sent>
<sent type="anno" lang="chi" page="5a" n="2">없음</sent>
<sent type="anno" lang="kor" page="5a" n="2">摩竭陀國 甁沙王ㄱ 夫人이라</sent>
<sent type="main" lang="chi" page="5a" n="3">自絕瓔珞舉身投地。號泣向佛白言。世尊。唯願佛日教我觀於淸淨業處。</sent>
<sent type="main" lang="kor" page="5a" n="3">世尊ᄭᅴ ᄉᆞᆯᄫᅩᄃᆡ 淨土애 가아 나고져 ᄒᆞ노ᅌᅵ다</sent>
<sent type="anno" lang="chi" page="5a" n="4">없음</sent>
<sent type="anno" lang="kor" page="5a" n="4">淨土ᄂᆞᆫ 조ᄒᆞᆫ 나라히라</sent>
<sent type="main" lang="chi" page="5a" n="5">爾時世尊放眉間光。其光金色。遍照十方無量世界。還住佛頂。化爲金臺如須彌山。</sent>
<sent type="main" lang="kor" page="5a" n="5">世尊이 즉자히 眉間 金色光ᄋᆞᆯ 펴샤 十方 無量 世界ᄅᆞᆯ 차 비취시니</sent>
<sent type="main" lang="chi" page="5a-5b" n="6">十方諸佛淨妙國土。皆於中現。或有國土七寶合成。復有國土純是蓮花。復有國土如自在天宮。復有國土如頗梨鏡。復有國土如自在天宮。復有國土如頗梨鏡。有如是等無量諸佛國土嚴顯可觀。令韋提希見。</sent>
<sent type="main" lang="kor" page="5a-5b" n="6">諸^佛 淨土ㅣ 다 그ᅌᅥ긔 現커늘 제 ᄀᆞᆯᄒᆡ라 ᄒᆞ신대</sent>
<sent type="main" lang="chi" page="5b" n="1">時韋提希白佛言。世尊。是諸佛土。雖復淸淨皆有光明。我今樂生極樂世界阿彌陀佛所。唯願世尊。教我思惟教我正受。</sent>
<sent type="main" lang="kor" page="5b" n="1">韋提希夫人이 阿彌陀佛國에 나가지ᅌᅵ다 ᄒᆞ야ᄂᆞᆯ</sent>
<sent type="main" lang="chi" page="5b" n="2">佛告韋提希。汝及衆生。應當專心。繫念一處。想於西方。</sent>
<sent type="main" lang="kor" page="5b" n="2">부톄 韋提希ᄃᆞ려 니ᄅᆞ샤ᄃᆡ 네며 衆生ᄃᆞᆯ히 ᄆᆞᅀᆞᄆᆞᆯ 오ᄋᆞᆯ와 ᄒᆞᆫ 고대 고ᄌᆞ기 머거 西方ᄋᆞᆯ 想ᄒᆞ라</sent>
<sent type="anno" lang="chi" page="5b" n="3">없음</sent>
<sent type="anno" lang="kor" page="5b" n="3">想ᄋᆞᆫ ᄆᆞᅀᆞ매 스쳐 머글씨라</sent>
<sent type="main" lang="chi" page="5b-6a" n="4">云何作想。</sent>
<sent type="main" lang="kor" page="5b-6a" n="4">엇^뎨 호ᄆᆞᆯ 想이라 ᄒᆞ거뇨</sent>
<sent type="main" lang="chi" page="6a" n="1">凡作想者。一切衆生自非生盲。有目之徒皆見日沒。當起想念。</sent>
<sent type="main" lang="kor" page="6a" n="1">想ᄋᆞᆯ 호ᇙ딘댄 一切 衆生이 想念을 니르와다</sent>
<sent type="main" lang="chi" page="6a" n="2">正坐西向諦觀於日。</sent>
<sent type="main" lang="kor" page="6a" n="2">西ㅅ녁 向ᄒᆞ야 正히 안자 디ᄂᆞᆫ ᄒᆡᄅᆞᆯ ᄉᆞ외 보아</sent>
<sent type="main" lang="chi" page="6a" n="3">令心堅住。專想不移。</sent>
<sent type="main" lang="kor" page="6a" n="3">ᄆᆞᅀᆞᄆᆞᆯ 구디 머거 想ᄋᆞᆯ 오ᄋᆞᆯ와 옮기디 아니ᄒᆞ야</sent>
<sent type="main" lang="chi" page="6a-6b" n="4">見日欲沒狀如懸鼓。既見日已。閉目開目皆令明了。是爲日想。名曰初觀。</sent>
<sent type="main" lang="kor" page="6a-6b" n="4">ᄒᆡ 디논 야ᅌᅵ ᄃᆞ론 붑 ᄀᆞᆮ거든 눈 ᄀᆞᄆᆞ며 ᄠᅮ메 다 ᄇᆞᆰ게 호미 이 日想이니 일^후미 初觀이라</sent>
<sent type="anno" lang="chi" page="6b" n="1">없음</sent>
<sent type="anno" lang="kor" page="6b" n="1">初觀ᄋᆞᆫ 첫 보미라</sent>
<sent type="main" lang="chi" page="6b" n="2">次作水想。想見西方一切皆是大水。見水澄淸。亦令明了。無分散意。</sent>
<sent type="main" lang="kor" page="6b" n="2">버거 水想ᄋᆞᆯ ᄒᆞ야 므릐 ᄆᆞᆯᄀᆞᆫ 주를 보아 ᄯᅩ ᄇᆞᆰ게 ᄒᆞ야 흐튼 ᄠᅳᆮ 업게 ᄒᆞ고</sent>
<sent type="main" lang="chi" page="6b" n="3">既見水已當起冰想。見冰映徹作琉璃想。</sent>
<sent type="main" lang="kor" page="6b" n="3">冰想ᄋᆞᆯ ᄒᆞ야[冰ᄋᆞᆫ 어르미라] 어르믜 ᄉᆞᄆᆞᆺ 비취논 고ᄃᆞᆯ 보고 瑠璃想ᄋᆞᆯ ᄒᆞ야</sent>
<sent type="main" lang="chi" page="6b" n="4">此想成已。見琉璃地內外映徹。</sent>
<sent type="main" lang="kor" page="6b" n="4">이 想이 일면 瑠璃ᄯᅡ히 안팟기 ᄉᆞᄆᆞᆺ 비취어든</sent>
<sent type="main" lang="chi" page="6b-7a" n="5">下有金剛七寶金幢。擎琉璃地。</sent>
<sent type="main" lang="kor" page="6b-7a" n="5">그 아래 金剛 七寶 ^ 金幢이 琉璃ᄯᅡᄒᆞᆯ 바다 이시니</sent>
<sent type="main" lang="chi" page="7a" n="1">其幢八方八楞具足。一一方面百寶所成。</sent>
<sent type="main" lang="kor" page="7a" n="1">그 幢 여듧 모해 百寶로 일우고</sent>
<sent type="anno" lang="chi" page="7a" n="2">없음</sent>
<sent type="anno" lang="kor" page="7a" n="2">百寶ᄂᆞᆫ 온가짓 보ᄇᆡ라</sent>
<sent type="main" lang="chi" page="7a" n="3">一一寶珠有千光明。一光明八萬四千色。</sent>
<sent type="main" lang="kor" page="7a" n="3">寶珠마다[寶珠는 보ᄇᆡ옛 구스리라] 一千光明이오 光明마다 八萬四千 비치니</sent>
<sent type="main" lang="chi" page="7a" n="4">映琉璃地。如億千日不可具見。</sent>
<sent type="main" lang="kor" page="7a" n="4">瑠璃ᄯᅡᄒᆞᆯ 비취요ᄃᆡ 億千日이 ᄀᆞᆮᄒᆞ야 ᄀᆞ초 보ᄆᆞᆯ 몯ᄒᆞ리며</sent>
<sent type="main" lang="chi" page="7b" n="1">琉璃地上。以黃金繩雜廁間錯。以七寶界分齊分明。</sent>
<sent type="main" lang="kor" page="7b" n="1">瑠璃ᄯᅡ 우희 黃金 노ᄒᆞ로 섯느리고 七寶 ᄀᆞᆯ비 分明ᄒᆞ고</sent>
<sent type="main" lang="chi" page="7b" n="2">一一寶中有五百色光。其光如花。</sent>
<sent type="main" lang="kor" page="7b" n="2">ᄒᆞᆫ 보ᄇᆡ마다 五百 비쳇 光이니 그 光이 곳 ᄀᆞᆮᄒᆞ며</sent>
<sent type="main" lang="chi" page="7b" n="3">又似星月。懸處虛空成光明臺。</sent>
<sent type="main" lang="kor" page="7b" n="3">벼ᄃᆞ리 虛空애 ᄃᆞᆯ인 ᄃᆞᆺ ᄒᆞ야 光明臺 ᄃᆞ외오</sent>
<sent type="main" lang="chi" page="7b" n="4">樓閣千萬百寶合成。</sent>
<sent type="main" lang="kor" page="7b" n="4">樓閣 千萬이 百寶ㅣ 모다 이렛고</sent>
<sent type="main" lang="chi" page="7b-8a" n="5">於臺兩邊各有百億花幢無量樂器。以爲莊嚴。</sent>
<sent type="main" lang="kor" page="7b-8a" n="5">臺ㅅ 두 겨틔 各各 百^億 華幢과 그지업슨 푸ᇰ륫가ᄉᆞ로 莊嚴ᄒᆞ얫거든</sent>
<sent type="main" lang="chi" page="8a" n="1">八種淸風從光明出。鼓此樂器。</sent>
<sent type="main" lang="kor" page="8a" n="1">여듧가짓 淸風이[淸風ᄋᆞᆫ ᄆᆞᆰ고 ᄀᆞᆺᄀᆞᆺᄒᆞᆫ ᄇᆞᄅᆞ미라] 光明으로셔 나아 푸ᇰ륫가ᄉᆞᆯ 부러</sent>
<sent type="main" lang="chi" page="8a" n="2">演說苦空無常無我之音。是爲水想。名第二觀。</sent>
<sent type="main" lang="kor" page="8a" n="2">苦空 無常 無我ㅅ 소리ᄅᆞᆯ 너펴 니르ᄂᆞ니 이 水想이니 일후미 第二觀이라</sent>
<sent type="main" lang="chi" page="8a-8b" n="3">此想成時。一一觀之極令了了。</sent>
<sent type="main" lang="kor" page="8a-8b" n="3">이 想 일 쩌긔 낫나치 ^ 보ᄆᆞᆯ ᄀᆞ자ᇰ ᄆᆞᆯᄀᆞᆺᄆᆞᆯᄀᆞ시 ᄒᆞ야</sent>
<sent type="main" lang="chi" page="8b" n="1">閉目開目不令散失。唯除食時。恒憶此事。</sent>
<sent type="main" lang="kor" page="8b" n="1">누늘 ᄠᅳ거나 ᄀᆞᆷ거나 ᄒᆞ야도 일ᄐᆞᆯ 마라 밥 머그ᇙ 덛만뎌ᇰ 長常 이 이ᄅᆞᆯ ᄉᆡᇰ각ᄒᆞ라</sent>
<sent type="main" lang="chi" page="8b" n="2">名爲粗見極樂國地。</sent>
<sent type="main" lang="kor" page="8b" n="2">이리 想호미 極樂國 ᄯᅡᄒᆞᆯ 어둘 보논디니</sent>
<sent type="main" lang="chi" page="8b" n="3">若得三昧。見彼國地了了分明。不可具說。</sent>
<sent type="main" lang="kor" page="8b" n="3">ᄒᆞ다가 三昧옷 得ᄒᆞ면 뎌 나랏 ᄯᅡᄒᆞᆯ ᄆᆞᆯᄀᆞᆺᄆᆞᆯᄀᆞ시 分明히 보아 몯내 니르리니</sent>
<sent type="main" lang="chi" page="8b-9a" n="4">是爲地想。名第三觀。</sent>
<sent type="main" lang="kor" page="8b-9a" n="4">이 地想이니 ^ 일후미 第三觀이라</sent>
<sent type="main" lang="chi" page="9a" n="1">佛告阿難。汝持佛語。爲未來世一切大衆欲脫苦者。說是觀地法。</sent>
<sent type="main" lang="kor" page="9a" n="1">부톄 阿難이ᄃᆞ려 니ᄅᆞ샤ᄃᆡ 네 부텻 마ᄅᆞᆯ 디녀 未來世옛 一切 大衆이 受苦 벗고져 ᄒᆞ리 爲ᄒᆞ야 이 ᄯᅡ 보논 法을 니ᄅᆞ라</sent>
<sent type="main" lang="chi" page="9a-9b" n="2">若觀是地者。除八十億劫生死之罪。捨身他世必生淨國。心得無疑。</sent>
<sent type="main" lang="kor" page="9a-9b" n="2">이 ᄯᅡᄒᆞᆯ 본 사ᄅᆞᄆᆞᆫ 八十億 劫 生死ㅅ 罪ᄅᆞᆯ 免ᄒᆞ야 다ᄅᆞᆫ 뉘예 淨國^에 一定히 나리니</sent>
<sent type="main" lang="chi" page="9b" n="1">作是觀者名爲正觀。若他觀者名爲邪觀。</sent>
<sent type="main" lang="kor" page="9b" n="1">이 보미 正觀이오 다ᄅᆞᆫ 보ᄆᆞᆫ 邪觀이라</sent>
<sent type="main" lang="chi" page="9b" n="2">佛告阿難及韋提希。地想成已。次觀寶樹。</sent>
<sent type="main" lang="kor" page="9b" n="2">부톄 阿難이와 韋提希ᄃᆞ려 니ᄅᆞ샤ᄃᆡ 地想이 일어든 버거 寶樹를 보ᇙ디니</sent>
<sent type="anno" lang="chi" page="9b" n="3">없음</sent>
<sent type="anno" lang="kor" page="9b" n="3">寶樹는 보ᄇᆡ옛 즘게 남기라</sent>
<sent type="main" lang="chi" page="9b-10a" n="4">觀寶樹者。一一觀之作七重行樹想。一一樹高八千由旬。</sent>
<sent type="main" lang="kor" page="9b-10a" n="4">낫나치 보아 七重行樹想ᄋᆞᆯ ᄒᆞ야 즘게마다 노ᄑᆡ 八千 由旬^이오</sent>
<sent type="main" lang="chi" page="10a" n="1">其諸寶樹七寶花葉無不具足。一一華葉作異寶色。</sent>
<sent type="main" lang="kor" page="10a" n="1">七寶花葉이 ᄀᆞ자[花ᄂᆞᆫ 고지오 葉은 니피라] 花葉마다 다ᄅᆞᆫ 寶色이 지ᅀᅥ</sent>
<sent type="anno" lang="chi" page="10a" n="2">없음</sent>
<sent type="anno" lang="kor" page="10a" n="2">寶色ᄋᆞᆫ 보ᄇᆡ옛 비치라</sent>
<sent type="main" lang="chi" page="10a" n="3">琉璃色中出金色光。頗梨色中出紅色光。</sent>
<sent type="main" lang="kor" page="10a" n="3">瑠璃色 中에 金色光이 나며 玻瓈色 中에 紅色光이 나며</sent>
<sent type="main" lang="chi" page="10a-10b" n="4">馬腦色中出車璩光。車璩色中出綠真珠光。</sent>
<sent type="main" lang="kor" page="10a-10b" n="4">瑪瑙色 中에 硨磲光이 나며 硨磲色 中에 綠^眞珠光이 나며</sent>
<sent type="anno" lang="chi" page="10b" n="1">없음</sent>
<sent type="anno" lang="kor" page="10b" n="1">綠ᄋᆞᆫ ᄑᆞᄅᆞᆯ씨라</sent>
<sent type="main" lang="chi" page="10b" n="2">珊瑚琥珀一切衆寶</sent>
<sent type="main" lang="kor" page="10b" n="2">珊瑚 琥珀 一切 衆寶로</sent>
<sent type="anno" lang="chi" page="10b" n="3">없음</sent>
<sent type="anno" lang="kor" page="10b" n="3">珊瑚ᄂᆞᆫ 바ᄅᆞᆳ 미틔 나ᄂᆞᆫ 남기니 가지 거리고 닙 업스니라</sent>
<sent type="anno" lang="chi" page="10b" n="4">없음</sent>
<sent type="anno" lang="kor" page="10b" n="4">琥珀ᄋᆞᆫ 소ᇙ지니 ᄯᅡ해 드러 一千年이면 茯苓이 ᄃᆞ외오 ᄯᅩ 一千年이면 琥珀이 ᄃᆞ외ᄂᆞ니라</sent>
<sent type="anno" lang="chi" page="10b" n="5">없음</sent>
<sent type="anno" lang="kor" page="10b" n="5">衆寶ᄂᆞᆫ 한 보ᄇᆡ라</sent>
<sent type="main" lang="chi" page="10b" n="6">以爲映飾。妙真珠網彌覆樹上。一一樹上有七重網。</sent>
<sent type="main" lang="kor" page="10b" n="6">ᄇᆞᅀᆞ와ᄆᆡ에 ᄭᅮ미고 眞珠그므리 즘게 우마다 닐굽 ᄇᆞᆯ 두프니</sent>
<sent type="main" lang="chi" page="10b-11a" n="7">一一網間有五百億妙華宮殿。</sent>
<sent type="main" lang="kor" page="10b-11a" n="7">그믌 ᄉᆞᅀᅵ마다 五百^億 妙華宮殿이</sent>
<sent type="anno" lang="chi" page="11a" n="1">없음</sent>
<sent type="anno" lang="kor" page="11a" n="1">妙華ᄂᆞᆫ 곱고 빗날씨라</sent>
<sent type="main" lang="chi" page="11a" n="2">如梵王宮。諸天童子自然在中。</sent>
<sent type="main" lang="kor" page="11a" n="2">梵王宮이 ᄀᆞᆮᄒᆞ야 하ᄂᆞᆳ 童子ㅣ 自然히 그 소배 이셔</sent>
<sent type="anno" lang="chi" page="11a" n="3">없음</sent>
<sent type="anno" lang="kor" page="11a" n="3">童子ᄂᆞᆫ 아ᄒᆡ라</sent>
<sent type="main" lang="chi" page="11a" n="4">一一童子有五百億釋迦毘楞伽摩尼寶以爲瓔珞。</sent>
<sent type="main" lang="kor" page="11a" n="4">童子마다 五百億 釋迦毗楞伽摩尼로 瓔珞ᄋᆞᆯ ᄒᆞ니</sent>
<sent type="anno" lang="chi" page="11a" n="5">없음</sent>
<sent type="anno" lang="kor" page="11a" n="5">釋迦毗楞伽ᄂᆞᆫ 잘 이긔다 ᄒᆞ논 마리니 됴ᄒᆞᆫ 보ᄇᆡᆺ 일후미라</sent>
<sent type="anno" lang="chi" page="11a-11b" n="6">없음</sent>
<sent type="anno" lang="kor" page="11a-11b" n="6">摩尼ᄂᆞᆫ[{ᄠᅵ}ᄠᆡ]ᄅᆞᆯ 여희다 ᄒᆞ논 마리니 긔 ^ 如意珠ㅣ라</sent><!--'[ᄠᅵ]ᄅᆞᆯ'로 보이나 'ᄠᆡ'의 잘못으로 판단됨.-->
<sent type="anno" lang="chi" page="11b" n="1">없음</sent>
<sent type="anno" lang="kor" page="11b" n="1">이 구스리 光明이 조ᄒᆞ야 더러ᄫᅳᆫ ᄠᆡ 묻디 아니ᄒᆞᄂᆞ니</sent>
<sent type="anno" lang="chi" page="11b" n="2">없음</sent>
<sent type="anno" lang="kor" page="11b" n="2">이 구스리 龍王ㄱ 頭腦ㅅ 소배셔 나ᄂᆞ니</sent>
<sent type="anno" lang="chi" page="11b" n="3">없음</sent>
<sent type="anno" lang="kor" page="11b" n="3">이 보ᄇᆡ옷 가져 이시면 有毒ᄒᆞᆫ 거시 害ᄒᆞ디 몯ᄒᆞ며 브레 드러도 아니 ᄉᆞᆯ이ᄂᆞ니라</sent>
<sent type="anno" lang="chi" page="11b" n="4">없음</sent>
<sent type="anno" lang="kor" page="11b" n="4">頭腦ᄂᆞᆫ 머리옛 骨髓라</sent>
<sent type="main" lang="chi" page="11b" n="5">其摩尼光照百由旬。猶如和合百億日月。不可具名。</sent>
<sent type="main" lang="kor" page="11b" n="5">그 摩尼ㅅ 光이 百 由旬을 비취여 百億 日月 모ᄃᆞᆫ ᄃᆞᆺ ᄒᆞ야 몯내 니르리라</sent>
<sent type="main" lang="chi" page="11b-12a" n="6">衆寶間錯色中上者。此諸寶樹行行相當。</sent>
<sent type="main" lang="kor" page="11b-12a" n="6">이 寶樹ᄃᆞᆯ히 行列行列히 서^르 마초 셔며</sent>
<sent type="main" lang="chi" page="12a" n="1">葉葉相次。於衆葉間生諸妙花。</sent>
<sent type="main" lang="kor" page="12a" n="1">닙니피 서르 次第로 나고 닙 ᄉᆞᅀᅵ예 고ᄫᆞᆫ 곳ᄃᆞᆯ히 프고</sent>
<sent type="main" lang="chi" page="12a" n="2">花上自然有七寶果。一一樹葉。縱廣正等二十五由旬。</sent>
<sent type="main" lang="kor" page="12a" n="2">곳 우희 七寶여르미 여느 니닙마다 너븨와 길왜 다 스믈다ᄉᆞᆺ 由旬이오</sent>
<sent type="main" lang="chi" page="12a" n="3">其葉千色有百種畫。如天纓珞。</sent>
<sent type="main" lang="kor" page="12a" n="3">그 니피 즈믄 비치오 온가짓 그리미 이쇼ᄃᆡ 하ᄂᆞᆳ 瓔珞이 ᄀᆞᆮ고</sent>
<sent type="main" lang="chi" page="12a" n="4">有衆妙華作閻浮檀金色。</sent>
<sent type="main" lang="kor" page="12a" n="4">한 고ᄫᆞᆫ 고지 閻浮檀金ㅅ 비치오</sent>
<sent type="main" lang="chi" page="12a-12b" n="5">如旋火輪。宛轉葉間踊生諸果。如帝釋瓶。有大光明。化成幢幡無量寶蓋。</sent>
<sent type="main" lang="kor" page="12a-12b" n="5">여르^미 소사나ᄃᆡ 帝釋甁이 ᄀᆞᆮᄒᆞ야 큰 光明이 幢幡과 無量寶蓋 ᄃᆞ외오</sent>
<sent type="main" lang="chi" page="12b" n="1">是寶蓋中。映現三千大千世界一切佛事。十方佛國亦於中現。</sent>
<sent type="main" lang="kor" page="12b" n="1">三千大千世界옛 一切 佛事와[佛事ᄂᆞᆫ 부텻 이리라] 十方 佛國이 다 寶蓋 中에 비취여 뵈ᄂᆞ니</sent>
<sent type="main" lang="chi" page="12b-13a" n="2">見此樹已。亦當次第一一觀之。觀見樹莖枝葉華果。皆令分明。</sent>
<sent type="main" lang="kor" page="12b-13a" n="2">이 즘게 보고 ᄯᅩ 次第로 즘겟 줄기와 가지^와 닙과 곳과 果實와 낫나치 보아 다 分明케 호ᇙ디니</sent>
<sent type="main" lang="chi" page="13a" n="1">是爲樹想。名第四觀。</sent>
<sent type="main" lang="kor" page="13a" n="1">이 樹想이니 일후미 第四觀이라</sent>
<sent type="main" lang="chi" page="13a" n="2">次當想水。欲想水者。極樂國土有八池水。一一池水七寶所成。</sent>
<sent type="main" lang="kor" page="13a" n="2">버거 므를 想호리니 極樂國土애 여듧 모시 이쇼ᄃᆡ 못믈마다 七寶로 일워 잇ᄂᆞ니</sent>
<sent type="main" lang="chi" page="13a-13b" n="3">其寶柔軟從如意珠王生。分爲十四支。</sent>
<sent type="main" lang="kor" page="13a-13b" n="3">그 보ᄇᆡ 믈어 보ᄃᆞ라ᄫᅡ 如意珠王ᄋᆞᆯ 브터셔 갈아 나^ᄃᆡ 열네 가ᄅᆞ리니</sent>
<sent type="main" lang="chi" page="13b" n="1">一一支作七寶色。黃金爲渠。</sent>
<sent type="main" lang="kor" page="13b" n="1">가ᄅᆞ마다 七寶 비치오 黃金 돌히니</sent>
<sent type="main" lang="chi" page="13b" n="2">渠下皆以雜色金剛以爲底沙。</sent>
<sent type="main" lang="kor" page="13b" n="2">돐 미틔 다 雜色 金剛ᄋᆞ로 몰애 ᄃᆞ외오</sent>
<sent type="main" lang="chi" page="13b" n="3">一一水中有六十億七寶蓮花。</sent>
<sent type="main" lang="kor" page="13b" n="3">믈마다 六十億 七寶蓮花ㅣ 잇ᄂᆞ니</sent>
<sent type="main" lang="chi" page="13b" n="4">一一蓮華團圓正等十二由旬。其摩尼水流注華間尋樹上下。</sent>
<sent type="main" lang="kor" page="13b" n="4">蓮花마다 둘에 열두 由旬이오 그 摩尼水 곳 서리예 흘러 즘게ᄅᆞᆯ 조차 오ᄅᆞᄂᆞ리니</sent>
<sent type="main" lang="chi" page="13b-14a" n="5">其聲微妙演說苦空無常無我諸波羅蜜。</sent>
<sent type="main" lang="kor" page="13b-14a" n="5">그 ^ 소리 微妙ᄒᆞ야 苦空 無常 無我와 여러 波羅蜜ᄋᆞᆯ 너펴 니르며</sent>
<sent type="main" lang="chi" page="14a" n="1">復有讚歎諸佛相好者。</sent>
<sent type="main" lang="kor" page="14a" n="1">ᄯᅩ 諸佛ㅅ 相好ᄅᆞᆯ 讚嘆ᄒᆞᅀᆞᄫᆞ며</sent>
<sent type="main" lang="chi" page="14a" n="2">從如意珠王踊出金色微妙光明。</sent>
<sent type="main" lang="kor" page="14a" n="2">如意珠王이 金色 微妙光明을 내니</sent>
<sent type="main" lang="chi" page="14a-14b" n="3">其光化爲百寶色鳥。和鳴哀雅。常讚念佛念法念僧。</sent>
<sent type="main" lang="kor" page="14a-14b" n="3">그 光이 百寶色鳥ㅣ ᄃᆞ외야 이든 우루믈 우러 念佛 ^ 念法 念僧을 샤ᇰ녜 讚嘆ᄒᆞᄂᆞ니</sent>
<sent type="main" lang="chi" page="14b" n="1">是爲八功德水想。名第五觀。</sent>
<sent type="main" lang="kor" page="14b" n="1">이 八功德水想이니 일후미 第五觀이라</sent>
<sent type="main" lang="chi" page="14b" n="2">佛告阿難及韋提希。衆寶國土。一一界上有五百億寶樓。</sent>
<sent type="main" lang="kor" page="14b" n="2">衆寶國土애[衆寶ᄂᆞᆫ 여러 보ᄇᆡ라] 나라마다 五百億 寶樓ㅣ 잇고</sent>
<sent type="main" lang="chi" page="14b-15a" n="3">其樓閣中有無量諸天。作天伎樂。又有樂器懸處虛空。如天寶幢不鼓自鳴。</sent>
<sent type="main" lang="kor" page="14b-15a" n="3">그 樓閣애 그지업슨 諸天이 하ᄂᆞᆳ 푸ᇰ류 ᄒᆞ고 ᄯᅩ 푸ᇰ륫가시 虛空애 ᄃᆞᆯ^여 이셔 절로 우니</sent>
<sent type="main" lang="chi" page="15a" n="1">此衆音中。皆說念佛念法念比丘僧。</sent>
<sent type="main" lang="kor" page="15a" n="1">이 소릿 中에셔 다 念佛 念法 念僧을 니르ᄂᆞ니</sent>
<sent type="main" lang="chi" page="15a" n="2">此想成已。名爲粗見極樂世界寶樹寶地寶池。</sent>
<sent type="main" lang="kor" page="15a" n="2">이 想이 일면 極樂世界옛 보ᄇᆡ 즘게와 보ᄇᆡ ᄯᅡ콰 보ᄇᆡ 모ᄉᆞᆯ 어둘 보논디니</sent>
<sent type="main" lang="chi" page="15a" n="3">是爲總觀想。名第六觀。</sent>
<sent type="main" lang="kor" page="15a" n="3">이 總觀想이니 일후미 第六觀이라</sent>
<sent type="anno" lang="chi" page="15a" n="4">없음</sent>
<sent type="anno" lang="kor" page="15a" n="4">總觀想ᄋᆞᆫ 모도 보ᄂᆞᆫ 想이라</sent>
<sent type="main" lang="chi" page="15a-15b" n="5">若見此者。除無量億劫極重惡業。</sent>
<sent type="main" lang="kor" page="15a-15b" n="5">이ᄅᆞᆯ 보면 無量億 劫^엣 ᄀᆞ자ᇰ 重ᄒᆞᆫ 惡業을 더러</sent>
<sent type="main" lang="chi" page="15b" n="1">命終之後必生彼國。</sent>
<sent type="main" lang="kor" page="15b" n="1">주근 後에 뎌 나라해 一定ᄒᆞ야 나리니</sent>
<sent type="main" lang="chi" page="15b" n="1">作是觀者名爲正觀。若他觀者名爲邪觀。</sent>
<sent type="main" lang="kor" page="15b" n="1">이 正觀이오 다ᄅᆞ니ᄂᆞᆫ 邪觀이라</sent>
<sent type="main" lang="chi" page="15b" n="2">佛告阿難及韋提希。</sent>
<sent type="main" lang="kor" page="15b" n="2">부톄 阿難이와 韋提希ᄃᆞ려 니ᄅᆞ샤ᄃᆡ</sent>
<sent type="main" lang="chi" page="15b" n="3">諦聽諦聽善思念之。</sent>
<sent type="main" lang="kor" page="15b" n="3">ᄉᆞᆯ펴 드러 이대 思念ᄒᆞ라</sent>
<sent type="anno" lang="chi" page="15b" n="4">없음</sent>
<sent type="anno" lang="kor" page="15b" n="4">思念은 ᄆᆞᅀᆞ매 ᄉᆞ라ᇰᄒᆞ야 念ᄒᆞᆯ씨라</sent>
<sent type="main" lang="chi" page="15b-16a" n="5">吾當爲汝分別解說除苦惱法。汝等憶持。廣爲大衆分別解說。</sent>
<sent type="main" lang="kor" page="15b-16a" n="5">내 너희 爲ᄒᆞ야 受苦 더루ᇙ 法^을 ᄀᆞᆯᄒᆡ야 닐오리니 너희 大衆ᄃᆞ려 ᄀᆞᆯᄒᆡ야 니르라</sent>
<sent type="main" lang="chi" page="16a" n="1">說是語時。無量壽佛住立空中。觀世音大勢至。是二大士侍立左右。</sent>
<sent type="main" lang="kor" page="16a" n="1">이 말 니르시ᇙ 저긔 無量壽佛이 虛空애 셔시고 觀世音 大勢至 두 大士ㅣ 두 녀긔 뫼ᅀᆞᄫᅡ 셔시니</sent>
<sent type="anno" lang="chi" page="16a-16b" n="2">없음</sent>
<sent type="anno" lang="kor" page="16a-16b" n="2">觀ᄋᆞᆫ 볼씨오 世音은 世間ㅅ 소리라 能과 所왜 ᄒᆞᆫ ᄃᆡ 노ᄀᆞ며 有와 無왜 다 ᄉᆞᄆᆞ차 正ᄒᆞᆫ 性을 ᄀᆞ자ᇰ 비취여 믿과 귿과ᄅᆞᆯ ᄉᆞᆯ피실ᄊᆡ 觀이라 ^ ᄒᆞ니라</sent>
<sent type="anno" lang="chi" page="16b" n="1">없음</sent>
<sent type="anno" lang="kor" page="16b" n="1">萬象이 뮈여 나 各各 ᄀᆞᆮ디 아니ᄒᆞ야셔 제여고ᇝ 소리로 브르ᅀᆞᄫᅡ도 다 受苦ᄅᆞᆯ 여희ᄂᆞ니</sent>
<sent type="anno" lang="chi" page="16b" n="2">없음</sent>
<sent type="anno" lang="kor" page="16b" n="2">菩薩이 큰 慈悲로 ᄒᆞᆫᄢᅴ 너비 救ᄒᆞ샤 다 버서나게 ᄒᆞ실ᄊᆡ 觀世音이라 ᄒᆞ니라</sent>
<sent type="anno" lang="chi" page="16b" n="3">없음</sent>
<sent type="anno" lang="kor" page="16b" n="3">有ᄅᆞᆯ 보샤도 有에 住티 아니ᄒᆞ시며 空ᄋᆞᆯ 보샤도 空애 住티 아니ᄒᆞ시며</sent>
<sent type="anno" lang="chi" page="16b" n="4">없음</sent>
<sent type="anno" lang="kor" page="16b" n="4">일후믈 드르샤도 일후메 惑디 아니ᄒᆞ시며 相ᄋᆞᆯ 보샤도 相애 ᄭᅥ디디 아니ᄒᆞ샤</sent>
<sent type="anno" lang="chi" page="16b" n="5">없음</sent>
<sent type="anno" lang="kor" page="16b" n="5">ᄆᆞᅀᆞ미 뮈우디 몯ᄒᆞ며 境이 좃디 몯ᄒᆞ야 뮈움과 조촘괘 眞實을 어즈리디 몯ᄒᆞ니</sent>
<sent type="anno" lang="chi" page="16b" n="6">없음</sent>
<sent type="anno" lang="kor" page="16b" n="6">마ᄀᆞᆫ 것 업슨 智慧라 닐어ᇙ디로다</sent>
<sent type="anno" lang="chi" page="16b-17a" n="7">없음</sent>
<sent type="anno" lang="kor" page="16b-17a" n="7">能은 내 ᄒᆞ요미오 所ᄂᆞᆫ ^ 날 對ᄒᆞᆫ 境界라</sent>
<sent type="anno" lang="chi" page="17a" n="1">없음</sent>
<sent type="anno" lang="kor" page="17a" n="1">勢ᄂᆞᆫ 威嚴 히미라</sent>
<sent type="main" lang="chi" page="17a" n="2">光明熾盛不可具見。</sent>
<sent type="main" lang="kor" page="17a" n="2">光明이 하 盛ᄒᆞ야 몯 다 보ᅀᆞᄫᆞ리러니</sent>
<sent type="main" lang="chi" page="17a" n="3">百千閻浮檀金色不得爲比。</sent>
<sent type="main" lang="kor" page="17a" n="3">百千 閻浮檀金ㅅ 비치 몯 가ᄌᆞᆯ비ᅀᆞᄫᆞ리러라</sent>
<sent type="main" lang="chi" page="17a" n="4">時韋提希見無量壽佛已。接足作禮。白佛言。</sent>
<sent type="main" lang="kor" page="17a" n="4">그ᄢᅴ 韋提希 無量壽佛을 보ᅀᆞᆸ고 禮數ᄒᆞᅀᆞᆸ고 부텨ᄭᅴ ᄉᆞᆯᄫᅩᄃᆡ</sent>
<sent type="main" lang="chi" page="17a-17b" n="5">世尊。我今因佛力故。得見無量壽佛及二菩薩。</sent>
<sent type="main" lang="kor" page="17a-17b" n="5">世尊하 나ᄂᆞᆫ 부텻 히ᄆᆞ로 無量壽佛^와 두 菩薩ᄋᆞᆯ 보ᅀᆞᄫᅡ니와</sent>
<sent type="main" lang="chi" page="17b" n="1">未來衆生。當云何觀無量壽佛及二菩薩。</sent>
<sent type="main" lang="kor" page="17b" n="1">未來옛 衆生이[未來ᄂᆞᆫ 아니 왯ᄂᆞᆫ 뉘라] 엇뎨 ᄒᆞ야ᅀᅡ 無量壽佛와 두 菩薩ᄋᆞᆯ 보ᅀᆞᄫᆞ려뇨</sent>
<sent type="main" lang="chi" page="17b" n="2">佛告韋提希。欲觀彼佛者。當起想念。於七寶地上作蓮花想。</sent>
<sent type="main" lang="kor" page="17b" n="2">부톄 니ᄅᆞ샤ᄃᆡ 뎌 부텨를 보ᅀᆞᆸ고져 ᄒᆞᇙ 사ᄅᆞᄆᆞᆫ 想念을 니르와다 七寶ᄯᅡ 우희 蓮花想ᄋᆞᆯ 지ᅀᅥ</sent>
<sent type="main" lang="chi" page="17b-18a" n="3">令其蓮花一一葉作百寶色。</sent>
<sent type="main" lang="kor" page="17b-18a" n="3">그 蓮花ㅣ 닙마다 ^ 百寶 色이오</sent>
<sent type="main" lang="chi" page="18a" n="1">有八萬四千脈。猶如天畫一一脈有八萬四千光。了了分明皆令得見。</sent>
<sent type="main" lang="kor" page="18a" n="1">八萬四千 脈애[脈ᄋᆞᆫ 주리라] 脈마다 八萬四千 光이 이셔 分明ᄒᆞ야 다 보게 ᄒᆞ며</sent>
<sent type="main" lang="chi" page="18a" n="2">華葉小者縱廣二百五十由旬。</sent>
<sent type="main" lang="kor" page="18a" n="2">곳니피 져그니ᅀᅡ 길와 너븨왜 二百 쉰 由旬이라</sent>
<sent type="main" lang="chi" page="18a-18b" n="3">如是蓮華有八萬四千大葉。</sent>
<sent type="main" lang="kor" page="18a-18b" n="3">이런 蓮花ㅣ 八萬四千 니피오</sent>
<sent type="main" lang="chi" page="18a-18b" n="3">一一葉間。有百億摩尼珠王。以爲映飾。</sent>
<sent type="main" lang="kor" page="18a-18b" n="3">ᄒᆞᆫ 닙 ᄉᆞᅀᅵ마다 百億 摩尼^珠로 ᄇᆞᅀᆞ와ᄆᆡ의 ᄭᅮ미고</sent>
<sent type="main" lang="chi" page="18b" n="1">一一摩尼珠放千光明。其光如蓋七寶合成。遍覆地上。</sent>
<sent type="main" lang="kor" page="18b" n="1">摩尼마다 즈믄 光明을 펴아 그 光明이 蓋 ᄀᆞᆮᄒᆞ야 七寶ㅣ 이러 ᄯᅡ 우희 차 두피고</sent>
<sent type="main" lang="chi" page="18b" n="2">釋迦毘楞伽摩尼寶以爲其臺。</sent>
<sent type="main" lang="kor" page="18b" n="2">釋迦毗楞伽寶로 臺ᄅᆞᆯ ᄆᆡᇰᄀᆞ니</sent>
<sent type="main" lang="chi" page="18b" n="3">此蓮花臺。八萬金剛甄叔迦寶。</sent>
<sent type="main" lang="kor" page="18b" n="3">이 蓮花臺예 八萬 金剛과 甄叔伽寶와</sent>
<sent type="anno" lang="chi" page="18b-19a" n="4">없음</sent>
<sent type="anno" lang="kor" page="18b-19a" n="4">甄叔迦ᄂᆞᆫ 블근 비치라 혼 마리니 나못 ^ 일후미니 이 보ᄇᆡ 그 나못 곳빗ᄀᆞ티 블그니라</sent>
<sent type="main" lang="chi" page="19a" n="1">梵摩尼寶</sent>
<sent type="main" lang="kor" page="19a" n="1">梵摩尼寶와</sent>
<sent type="anno" lang="chi" page="19a" n="2">없음</sent>
<sent type="anno" lang="kor" page="19a" n="2">梵은 조ᄒᆞᆯ씨니 摩尼珠ㅣ 조ᄒᆞᆯᄊᆡ 梵摩尼寶ㅣ라 ᄒᆞ니라</sent>
<sent type="main" lang="chi" page="19a" n="3">妙真珠網。以爲交飾。</sent>
<sent type="main" lang="kor" page="19a" n="3">眞珠그믈로 ᄭᅮ미고</sent>
<sent type="main" lang="chi" page="19a" n="4">於其臺上。自然而有四柱寶幢。一一寶幢如百千萬億須彌山。</sent>
<sent type="main" lang="kor" page="19a" n="4">臺 우희 네 긷 寶幢이 잇고 寶幢마다 百千萬億 須彌山 ᄀᆞᆮ고</sent>
<sent type="main" lang="chi" page="19a" n="5">幢上寶縵如夜摩天宮。</sent>
<sent type="main" lang="kor" page="19a" n="5">幢 우흿 寶幔이 夜摩天宮이 ᄀᆞᆮ고</sent>
<sent type="main" lang="chi" page="19a-19b" n="6">復有五百億微妙寶珠。以爲映飾。</sent>
<sent type="main" lang="kor" page="19a-19b" n="6">ᄯᅩ 五百億 ^ 寶珠로 ᄇᆞᅀᆞ와ᄆᆡ의 ᄭᅮ미니</sent>
<sent type="main" lang="chi" page="19b" n="1">一一寶珠有八萬四千光。一一光作八萬四千異種金色。一一金色遍其寶土。</sent>
<sent type="main" lang="kor" page="19b" n="1">寶珠마다 八萬四千 光이오 光마다 八萬四千가짓 金色이오 金色마다 寶土애 차 펴디여</sent>
<sent type="anno" lang="chi" page="19b" n="2">없음</sent>
<sent type="anno" lang="kor" page="19b" n="2">寶土ᄂᆞᆫ 보ᄇᆡ ᄯᅡ히라</sent>
<sent type="main" lang="chi" page="19b" n="3">處處變化各作異相。</sent>
<sent type="main" lang="kor" page="19b" n="3">곧곧마다 變化ᄒᆞ야 各各 제여고ᇝ 야ᇰᄌᆞᄅᆞᆯ 지ᅀᅩᄃᆡ</sent>
<sent type="main" lang="chi" page="19b-20a" n="4">或爲金剛臺。或作真珠網。或作雜花雲。</sent>
<sent type="main" lang="kor" page="19b-20a" n="4">金剛臺도 ᄃᆞ외며 眞^珠 그믈도 ᄃᆞ외며 雜花 구룸도 ᄃᆞ외야</sent>
<sent type="anno" lang="chi" page="20a" n="1">없음</sent>
<sent type="anno" lang="kor" page="20a" n="1">雜花ᄂᆞᆫ 雜고지라</sent>
<sent type="main" lang="chi" page="20a" n="2">於十方面隨意變現施作佛事。</sent>
<sent type="main" lang="kor" page="20a" n="2">十方애 ᄆᆞᅀᆞᆷ 조초 變化ᄅᆞᆯ 뵈야 佛事ᄅᆞᆯ ᄒᆞᄂᆞ니</sent>
<sent type="main" lang="chi" page="20a" n="3">是爲花座想。名第七觀。</sent>
<sent type="main" lang="kor" page="20a" n="3">이 華座想이니 일후미 第七觀이라</sent>
<sent type="anno" lang="chi" page="20a" n="4">없음</sent>
<sent type="anno" lang="kor" page="20a" n="4">華座ᄂᆞᆫ 곳座ㅣ라</sent>
<sent type="main" lang="chi" page="20a" n="5">佛告阿難。</sent>
<sent type="main" lang="kor" page="20a" n="5">부톄 阿難이ᄃᆞ려 니르샤ᄃᆡ</sent>
<sent type="main" lang="chi" page="20a-20b" n="6">如此妙花。是本法藏比丘願力所成。</sent>
<sent type="main" lang="kor" page="20a-20b" n="6">이 ᄀᆞᆮᄒᆞᆫ 微妙ᄒᆞᆫ 고ᄌᆞᆫ 本來 法藏比^丘ㅅ 願力의 이론 거시니</sent>
<sent type="main" lang="chi" page="20b" n="1">若欲念彼佛者。當先作此妙花座想。</sent>
<sent type="main" lang="kor" page="20b" n="1">뎌 부텨를 念코져 ᄒᆞᇙ 사ᄅᆞᄆᆞᆫ 몬져 이 華座想을 지ᅀᅩᇙ디니</sent>
<sent type="main" lang="chi" page="20b" n="2">作此想時不得雜觀。</sent>
<sent type="main" lang="kor" page="20b" n="2">이 想 ᄒᆞᇙ 제 雜보ᄆᆞᆯ 말오</sent>
<sent type="main" lang="chi" page="20b" n="3">皆應一一觀之。一一葉。一一珠。一一光。一一臺。一一幢皆令分明。如於鏡中自見面像。</sent>
<sent type="main" lang="kor" page="20b" n="3">닙마다 구슬마다 光明마다 臺마다 幢마다 다 낫나치 보아 分明킈 ᄒᆞ야 거우루에 ᄂᆞᆺ 보디시 호ᇙ디니</sent>
<sent type="main" lang="chi" page="20b-21a" n="4">此想成者。滅除五百億劫生死之罪。必定當生極樂世界。</sent>
<sent type="main" lang="kor" page="20b-21a" n="4">이 想이 일면 五萬^劫 生死ㅅ 罪ᄅᆞᆯ 더러 極樂世界예 一定ᄒᆞ야 나리니</sent>
<sent type="main" lang="chi" page="21a" n="1">作是觀者名爲正觀。若他觀者名爲邪觀。</sent>
<sent type="main" lang="kor" page="21a" n="1">이 正觀이오 다ᄅᆞ니ᄂᆞᆫ 邪觀이라</sent>
<sent type="main" lang="chi" page="21a" n="2">佛告阿難及韋提希。</sent>
<sent type="main" lang="kor" page="21a" n="2">부톄 阿難이와 韋提希ᄃᆞ려 니ᄅᆞ샤ᄃᆡ</sent>
<sent type="main" lang="chi" page="21a" n="3">見此事已。次當想佛。</sent>
<sent type="main" lang="kor" page="21a" n="3">이 일 보고 버거 부텨를 想호ᇙ디니</sent>
<sent type="main" lang="chi" page="21a-21b" n="4">所以者何。諸佛如來是法界身。遍入一切衆生心想中。</sent>
<sent type="main" lang="kor" page="21a-21b" n="4">엇뎨어뇨 ᄒᆞ란ᄃᆡ 諸佛如來ᄂᆞᆫ 이 法界옛 모^미라 一切 衆生ᄋᆡ ᄆᆞᅀᆞᇝ 소배 드ᄂᆞ니</sent>
<sent type="main" lang="chi" page="21b" n="1">是故汝等心想佛時。是心卽是三十二相八十隨形好。</sent>
<sent type="main" lang="kor" page="21b" n="1">이럴ᄊᆡ 너희 ᄆᆞᅀᆞ매 부텨를 想ᄒᆞᆯ 쩌긘 이 ᄆᆞᅀᆞ미 곧 三十二相 八十隨形好ㅣ라</sent>
<sent type="anno" lang="chi" page="21b" n="2">없음</sent>
<sent type="anno" lang="kor" page="21b" n="2">隨ᄂᆞᆫ 조ᄎᆞᆯ씨오 形은 야ᇰᄌᆡ니 八十種好ㅣ 各各 야ᇰᄌᆞᄅᆞᆯ 조차 됴ᄒᆞ실씨라</sent>
<sent type="main" lang="chi" page="21b" n="3">是心作佛是心是佛。</sent>
<sent type="main" lang="kor" page="21b" n="3">이 ᄆᆞᅀᆞ미 부톄 ᄃᆞ외며 이 ᄆᆞᅀᆞ미 긔 부톄라</sent>
<sent type="main" lang="chi" page="21b-22a" n="4">諸佛正遍知海從心想生。</sent>
<sent type="main" lang="kor" page="21b-22a" n="4">諸佛이 心想으로^셔 나ᄂᆞ니</sent>
<sent type="main" lang="chi" page="22a" n="1">是故應當一心繫念諦觀彼佛多陀阿伽度阿羅呵三藐三佛陀。</sent>
<sent type="main" lang="kor" page="22a" n="1">그럴ᄊᆡ ᄒᆞᆫ ᄆᆞᅀᆞᄆᆞ로 뎌 부텨를 ᄉᆞ외 보ᅀᆞᄫᆞ라</sent>
<sent type="main" lang="chi" page="22a" n="2">想彼佛者。先當想像。</sent>
<sent type="main" lang="kor" page="22a" n="2">뎌 부텨 想ᄒᆞᅀᆞᄫᆞᇙ 사ᄅᆞᄆᆞᆫ 몬져 야ᇰᄌᆞᄅᆞᆯ 想ᄒᆞ야</sent>
<sent type="main" lang="chi" page="22a" n="3">閉目開目見一寶像如閻浮檀金色坐彼華上。像既坐已。</sent>
<sent type="main" lang="kor" page="22a" n="3">누늘 ᄀᆞᆷ거나 ᄠᅳ거나 閻浮檀 金色앳 寶像이[寶像ᄋᆞᆫ 보ᄇᆡ옛 야ᇰᄌᆡ라] 곳 우희 안자 겨시거든 보ᅀᆞᆸ고</sent>
<sent type="main" lang="chi" page="22a-22b" n="4">心眼得開。了了分明。見極樂國</sent>
<sent type="main" lang="kor" page="22a-22b" n="4">ᄆᆞᅀᆞᆷ과 눈괘 여러 ᄆᆞᆯᄀᆞᆺᄆᆞᆯᄀᆞ시 分明ᄒᆞ야 極樂^國ᄋᆞᆯ 보ᄃᆡ</sent>
<sent type="main" lang="chi" page="22b" n="1">七寶莊嚴寶地寶池寶樹行列。</sent>
<sent type="main" lang="kor" page="22b" n="1">七寶로 莊嚴ᄒᆞ욘 보ᄇᆡ옛 ᄯᅡ콰 보ᄇᆡ옛 못과 보ᄇᆡ옛 즘게남기 行列 잇게 셔며</sent>
<sent type="main" lang="chi" page="22b" n="2">諸天寶縵彌覆樹上。衆寶羅網滿虛空中。</sent>
<sent type="main" lang="kor" page="22b" n="2">諸天寶幔이 그 우희 차 두펴 이시며 여러 보ᄇᆡ옛 그므리 虛空애 ᄀᆞᄃᆞᆨᄒᆞ리니</sent>
<sent type="main" lang="chi" page="22b" n="3">見如此事極令明了如觀掌中。見此事已。</sent>
<sent type="main" lang="kor" page="22b" n="3">이 일 보ᄃᆡ ᄀᆞ자ᇰ ᄇᆞᆰ게 ᄒᆞ고</sent>
<sent type="main" lang="chi" page="22b-23a" n="4">復當更作一大蓮華在佛左邊。如前蓮華等無有異。</sent>
<sent type="main" lang="kor" page="22b-23a" n="4">ᄯᅩ 지ᅀᅩᄃᆡ[想을 지ᅀᅳᆯ씨라] 큰 蓮花 ᄒᆞ나히 부^텻 왼 겨틔 이셔 알ᄑᆡᆺ 蓮花와 다ᄅᆞ디 아니ᄒᆞ며</sent>
<sent type="main" lang="chi" page="23a" n="1">復作一大蓮華在佛右邊。</sent>
<sent type="main" lang="kor" page="23a" n="1">ᄯᅩ 지ᅀᅩᄃᆡ 큰 蓮花 ᄒᆞ나히 부텻 올ᄒᆞᆫ 겨틔 잇거든</sent>
<sent type="main" lang="chi" page="23a" n="2">想一觀世音菩薩像坐左華座。亦放金光如前無異。</sent>
<sent type="main" lang="kor" page="23a" n="2">想호ᄃᆡ 觀世音菩薩像ᄋᆞᆫ 왼 녁 華座애 안자 金色이 다ᄅᆞ디 아니코</sent>
<sent type="main" lang="chi" page="23a" n="3">想一大勢至菩薩像坐右華座。</sent>
<sent type="main" lang="kor" page="23a" n="3">大勢至菩薩像ᄋᆞᆫ 올ᄒᆞᆫ 녁 華座애 안자</sent>
<sent type="main" lang="chi" page="23a-23b" n="4">此想成時。佛菩薩像皆放妙光。其光金色照諸寶樹。</sent>
<sent type="main" lang="kor" page="23a-23b" n="4">이 想 이ᇙ ^ 부텨와 菩薩왓 像이 다 金色光ᄋᆞᆯ 펴샤 寶樹를 비취시니</sent>
<sent type="main" lang="chi" page="23b" n="1">一一樹下亦有三蓮華。諸蓮華上各有一佛二菩薩像。遍滿彼國。</sent>
<sent type="main" lang="kor" page="23b" n="1">즘게 믿마다 ᄯᅩ 세 蓮華ㅣ 잇고 蓮華 우희 各各 ᄒᆞᆫ 부텨 두 菩薩像이 겨샤 뎌 나라해 ᄀᆞᄃᆞᆨᄒᆞ니</sent>
<sent type="main" lang="chi" page="23b-24a" n="2">此想成時。行者當聞水流光明及諸寶樹鳧鴈鴛鴦皆說妙法。</sent>
<sent type="main" lang="kor" page="23b-24a" n="2">이 想 이ᇙ 저긔 흐르는 믈와 光明과 寶樹와 鳧鴈 鴛鴦^의[鳧는 올히라] 다 妙法 니를 쏘리ᄅᆞᆯ 行者ㅣ 다ᇰ다ᅌᅵ 드르리니</sent>
<sent type="anno" lang="chi" page="24a" n="1">없음</sent>
<sent type="anno" lang="kor" page="24a" n="1">行者ᄂᆞᆫ 녀아 뎌 나라해 갈 싸ᄅᆞ미라</sent>
<sent type="main" lang="chi" page="24a" n="2">出定入定恒聞妙法。行者所聞。</sent>
<sent type="main" lang="kor" page="24a" n="2">出定 入定에 샤ᇰ녜 妙法을 드러</sent>
<sent type="anno" lang="chi" page="24a" n="3">없음</sent>
<sent type="anno" lang="kor" page="24a" n="3">出定은 入定ᄒᆞ얫다가 도로 날씨라</sent>
<sent type="main" lang="chi" page="24a" n="4">出定之時憶持不捨。令與修多羅合。</sent>
<sent type="main" lang="kor" page="24a" n="4">出定ᄒᆞᆫ 저긔 디녀 ᄇᆞ리디 아니ᄒᆞ야 脩多羅와 마ᄌᆞ면</sent>
<sent type="anno" lang="chi" page="24a-24b" n="5">없음</sent>
<sent type="anno" lang="kor" page="24a-24b" n="5">脩多羅ᄂᆞᆫ 契經이라 혼 마리니 契ᄂᆞᆫ 마ᄌᆞᆯ씨니 理예 맛고 機예 마ᄌᆞᆯ^씨라</sent>
<sent type="anno" lang="chi" page="24b" n="1">없음</sent>
<sent type="anno" lang="kor" page="24b" n="1">理예 마조ᄆᆞᆫ 眞諦 俗諦예 맛고 機예 마조ᄆᆞᆫ 上中下 三根에 마ᄌᆞᆯ씨라</sent>
<sent type="anno" lang="chi" page="24b" n="2">없음</sent>
<sent type="anno" lang="kor" page="24b" n="2">ᄯᅩ 常이라 ᄒᆞ며 法이라 ᄒᆞᄂᆞ니</sent>
<sent type="anno" lang="chi" page="24b" n="3">없음</sent>
<sent type="anno" lang="kor" page="24b" n="3">天魔外道ㅣ 고티디 몯호미 ᄀᆞᄅᆞ쵸ᄆᆡ 常이오</sent>
<sent type="anno" lang="chi" page="24b" n="4">없음</sent>
<sent type="anno" lang="kor" page="24b" n="4">眞實ᄒᆞ며 正ᄒᆞ야 섯근 것 업서 예서 너믄 것 업소미 ᄒᆡᇰ뎌긔 常이오</sent>
<sent type="anno" lang="chi" page="24b" n="5">없음</sent>
<sent type="anno" lang="kor" page="24b" n="5">ᄆᆞᆯ가 뮈디 아니ᄒᆞ야 一定히 다ᄅᆞᆫ ᄠᅳᆮ 업소미 理의 常이라</sent>
<sent type="anno" lang="chi" page="24b" n="6">없음</sent>
<sent type="anno" lang="kor" page="24b" n="6">法은 法이 본바담직ᄒᆞ며 行이 본바담직ᄒᆞ며 理 본바담직ᄒᆞᆯ씨라</sent>
<sent type="anno" lang="chi" page="24b" n="7">없음</sent>
<sent type="anno" lang="kor" page="24b" n="7">ᄯᅩ 經은 ᄢᅦ며 잡논 ᄠᅳ디니 아람직ᄒᆞᆫ ᄠᅳ들 ᄢᅦ며 敎化ᄒᆞ논 衆生을 자바 디닐씨라</sent>
<sent type="anno" lang="chi" page="24b-25a" n="8">없음</sent>
<sent type="anno" lang="kor" page="24b-25a" n="8">ᄯᅩ 常이며 法이며 攝^이며 貫이니 攝은 자ᄇᆞᆯ씨오 貫은 ᄢᅦᆯ씨라</sent>
<sent type="anno" lang="chi" page="25a" n="1">없음</sent>
<sent type="anno" lang="kor" page="25a" n="1">道理 百王의 본바도미 常이오 德이 萬乘의 法 ᄃᆞ외요미 法이오</sent>
<sent type="anno" lang="chi" page="25a" n="2">없음</sent>
<sent type="anno" lang="kor" page="25a" n="2">微妙ᄒᆞᆫ ᄠᅳᆮ 모도미 攝이오 사오나ᄫᆞᆫ 衆生을 다ᄉᆞ료미 貫이니</sent>
<sent type="anno" lang="chi" page="25a" n="3">없음</sent>
<sent type="anno" lang="kor" page="25a" n="3">受苦ㅅ ᄂᆞᆯᄋᆡ ᄒᆞᆫ가지로 나 ᄆᆞᄎᆞ매 覺 ᄀᆞᅀᅢ 가긔 ᄒᆞᄂᆞ니라</sent>
<sent type="anno" lang="chi" page="25a" n="4">없음</sent>
<sent type="anno" lang="kor" page="25a" n="4">萬乘은 皇帝ᄅᆞᆯ 니르니라</sent>
<sent type="anno" lang="chi" page="25a" n="5">없음</sent>
<sent type="anno" lang="kor" page="25a" n="5">ᄯᅩ 다ᄉᆞᆺ가짓 ᄠᅳ디 이실ᄊᆡ 翻譯이 업다 니르ᄂᆞ니</sent>
<sent type="anno" lang="chi" page="25a" n="6">없음</sent>
<sent type="anno" lang="kor" page="25a" n="6">ᄠᅳᆮ 마시 다오미 업슬ᄊᆡ 솟ᄂᆞᆫ ᄉᆡ매 가ᄌᆞᆯ비며</sent>
<sent type="anno" lang="chi" page="25a" n="7">없음</sent>
<sent type="anno" lang="kor" page="25a" n="7">微妙ᄒᆞᆫ 善을 잘 낼ᄊᆡ 出生이라 ᄒᆞ며</sent>
<sent type="anno" lang="chi" page="25a" n="8">없음</sent>
<sent type="anno" lang="kor" page="25a" n="8">邪와 正과ᄅᆞᆯ 一定ᄒᆞᆯᄊᆡ 노머글 가ᄌᆞᆯ비며</sent>
<sent type="anno" lang="chi" page="25a-25b" n="9">없음</sent>
<sent type="anno" lang="kor" page="25a-25b" n="9">正ᄒᆞᆫ 理ᄅᆞᆯ 잘 뵐^ᄊᆡ 顯示라 ᄒᆞ며</sent>
<sent type="anno2" lang="chi" page="25b" n="1">없음</sent>
<sent type="anno2" lang="kor" page="25b" n="1">顯示ᄂᆞᆫ 나토와 뵐씨라</sent>
<sent type="anno" lang="chi" page="25b" n="2">없음</sent>
<sent type="anno" lang="kor" page="25b" n="2">諸法을 ᄢᅦ여 이실ᄊᆡ 結鬘이라 ᄒᆞᄂᆞ니</sent>
<sent type="anno2" lang="chi" page="25b" n="3">없음</sent>
<sent type="anno2" lang="kor" page="25b" n="3">結鬘ᄋᆞᆫ 花鬘을 ᄆᆡᆯ씨라</sent>
<sent type="anno" lang="chi" page="25b" n="4">없음</sent>
<sent type="anno" lang="kor" page="25b" n="4">이 다ᄉᆞᆺ ᄠᅳ디 이실ᄊᆡ 翻譯 몯ᄒᆞᄂᆞ니라</sent>
<sent type="main" lang="chi" page="25b" n="5">若不合者名爲妄想。若與合者。名爲麤想見極樂世界。是爲想像。名第八觀。</sent>
<sent type="main" lang="kor" page="25b" n="5">極樂世界ᄅᆞᆯ 어둘 보논디니 이 像想이니 일후미 第八觀이라</sent>
<sent type="main" lang="chi" page="25b-26a" n="6">作是觀者。除無量億劫生死之罪。於現身中得念佛三昧。</sent>
<sent type="main" lang="kor" page="25b-26a" n="6">이 觀을 지ᅀᆞ면 無量億劫 生死ㅅ 罪ᄅᆞᆯ 더러 現ᄒᆞᆫ 모매 念佛三昧^ᄅᆞᆯ 得ᄒᆞ리라</sent>
<sent type="main" lang="chi" page="26a" n="1">佛告阿難及韋提希。此想成已。次當更觀無量壽佛身相光明。</sent>
<sent type="main" lang="kor" page="26a" n="1">부톄 阿難이ᄃᆞ려 니ᄅᆞ샤ᄃᆡ 이 想 일어든 버거 無量壽佛ㅅ 身相光明을 다시 보ᅀᆞᄫᅡᅀᅡ ᄒᆞ리니</sent>
<sent type="main" lang="chi" page="26a" n="2">阿難當知。無量壽佛身。如百千萬億夜摩天閻浮檀金色。佛身高六十萬億那由他恒河沙由旬。</sent>
<sent type="main" lang="kor" page="26a" n="2">無量壽佛ㅅ 閻浮檀 金色 모미 노ᄑᆡ 六十萬億 那由他 恒河沙 由旬이오</sent>
<sent type="main" lang="chi" page="26a-26b" n="3">眉間白毫右旋宛轉如五須彌山。</sent>
<sent type="main" lang="kor" page="26a-26b" n="3">眉^間앳 白毫ㅣ 올ᄒᆞᆫ 녀그로 도라 다ᄉᆞᆺ 須彌山 ᄀᆞᄐᆞ시고</sent>
<sent type="main" lang="chi" page="26b" n="1">佛眼淸淨如四大海水淸白分明。</sent>
<sent type="main" lang="kor" page="26b" n="1">누니 바ᄅᆞᆳ 믈 ᄀᆞᄐᆞ샤ᄃᆡ 靑白이 分明ᄒᆞ시며</sent>
<sent type="main" lang="chi" page="26b" n="2">身諸毛孔演出光明如須彌山。</sent>
<sent type="main" lang="kor" page="26b" n="2">터럭 구무ᄃᆞᆯ해 光明을 펴 내샤미 須彌山 ᄀᆞᄐᆞ시니</sent>
<sent type="main" lang="chi" page="26b-27a" n="3">彼佛圓光如百億三千大千世界。</sent>
<sent type="main" lang="kor" page="26b-27a" n="3">뎌 부텻 圓光이[圓光ᄋᆞᆫ 두려ᄫᅳᆫ 光이라] 百億 三千大千世界 ᄀᆞᆮᄒᆞ^며</sent>
<sent type="main" lang="chi" page="27a" n="1">於圓光中。有百萬億那由他恒河沙化佛。一一化佛。亦有衆多無數化菩薩。以爲侍者。</sent>
<sent type="main" lang="kor" page="27a" n="1">圓光 中에 百萬億 那由他 恒河沙 化佛이 겨샤ᄃᆡ 化佛마다 無數化菩薩ᄋᆞᆯ ᄃᆞ려 겨시니</sent>
<sent type="main" lang="chi" page="27a" n="2">無量壽佛有八萬四千相。</sent>
<sent type="main" lang="kor" page="27a" n="2">無量壽佛이 八萬四千相이시고</sent>
<sent type="main" lang="chi" page="27a" n="3">一一相中。各有八萬四千隨形好。</sent>
<sent type="main" lang="kor" page="27a" n="3">相마다 八萬四千 隨形好ㅣ시고</sent>
<sent type="main" lang="chi" page="27a-27b" n="4">一一好中復有八萬四千光明。</sent>
<sent type="main" lang="kor" page="27a-27b" n="4">好마다 八^萬四千 光明이시고</sent>
<sent type="main" lang="chi" page="27b" n="1">一一光明遍照十方世界。念佛衆生攝取不捨。</sent>
<sent type="main" lang="kor" page="27b" n="1">光明마다 十方 世界옛 念佛ᄒᆞᄂᆞᆫ 衆生ᄋᆞᆯ 다 비취샤 거두자바 ᄇᆞ리디 아니ᄒᆞ시ᄂᆞ니</sent>
<sent type="main" lang="chi" page="27b" n="2">其光相好及與化佛。不可具說。</sent>
<sent type="main" lang="kor" page="27b" n="2">그 光相好와 化佛와ᄅᆞᆯ 몯 다 니르리라</sent>
<sent type="main" lang="chi" page="27b" n="3">但當憶想令心明見。</sent>
<sent type="main" lang="kor" page="27b" n="3">오직 憶想ᄋᆞᆯ ᄒᆞ야[憶想ᄋᆞᆫ ᄆᆞᅀᆞ매 ᄉᆞ라ᇰᄒᆞ야 스칠씨라] 心眼으로 보ᅀᆞᆸ게 ᄒᆞ야</sent>
<sent type="main" lang="chi" page="27b-28a" n="4">見此事者。卽見十方一切諸佛。</sent>
<sent type="main" lang="kor" page="27b-28a" n="4">이 ^ 이ᄅᆞᆯ 보ᅀᆞᄫᆞᆫ 사ᄅᆞᄆᆞᆫ 十方 一切 諸佛을 보ᅀᆞᄫᆞᆫ디니</sent>
<sent type="main" lang="chi" page="28a" n="1">以見諸佛故名念佛三昧。</sent>
<sent type="main" lang="kor" page="28a" n="1">諸佛을 보ᅀᆞᆸ논 젼ᄎᆞ로 念佛三昧라 ᄒᆞᄂᆞ니</sent>
<sent type="main" lang="chi" page="28a" n="2">作是觀者。名觀一切佛身。</sent>
<sent type="main" lang="kor" page="28a" n="2">이 보ᄆᆞᆯ 지ᅀᅳᆫ 사ᄅᆞᄆᆞᆫ 일후미 一切 부텻 모ᄆᆞᆯ 보ᅀᆞᆸ다 ᄒᆞᄂᆞ니</sent>
<sent type="main" lang="chi" page="28a" n="3">以觀佛身故亦見佛心。</sent>
<sent type="main" lang="kor" page="28a" n="3">부텻 모ᄆᆞᆯ 보ᅀᆞᄫᆞᆯᄊᆡ 부텻 ᄆᆞᅀᆞᄆᆞᆯ ᄯᅩ 보ᅀᆞᆸᄂᆞ니</sent>
<sent type="main" lang="chi" page="28a" n="4">諸佛心者大慈悲是。</sent>
<sent type="main" lang="kor" page="28a" n="4">부텻 ᄆᆞᅀᆞᄆᆞᆫ 大慈悲 긔니</sent>
<sent type="main" lang="chi" page="28b" n="1">以無緣慈攝諸衆生。</sent>
<sent type="main" lang="kor" page="28b" n="1">緣 업슨 慈로 衆生ᄋᆞᆯ 거두자ᄇᆞ시ᄂᆞ니</sent>
<sent type="anno" lang="chi" page="28b" n="2">없음</sent>
<sent type="anno" lang="kor" page="28b" n="2">慈ㅣ 세 가지니 ᄒᆞ나ᄒᆞᆫ 衆生緣慈ㅣ니 一切 衆生의게 브튼 ᄆᆞᅀᆞᆷ 업수ᄃᆡ 衆生의게 自然히 利益을 나톨씨오</sent>
<sent type="anno" lang="chi" page="28b" n="3">없음</sent>
<sent type="anno" lang="kor" page="28b" n="3">둘ᄒᆞᆫ 法緣慈ㅣ니 法 볼 ᄆᆞᅀᆞᆷ 업수ᄃᆡ 諸法에 自然히 너비 비췰씨오</sent>
<sent type="anno" lang="chi" page="28b" n="4">없음</sent>
<sent type="anno" lang="kor" page="28b" n="4">세ᄒᆞᆫ 無緣慈ㅣ니 理 볼 ᄆᆞᅀᆞᆷ 업수ᄃᆡ 平等ᄒᆞᆫ 第一義ㅅ 가온ᄃᆡ 自然히 便安히 住ᄒᆞᆯ씨라</sent>
<mark type="section_begin">○</mark>
<sent type="anno" lang="chi" page="28b" n="5">없음</sent>
<sent type="anno" lang="kor" page="28b" n="5">諸佛이 二諦ᄅᆞᆯ 브터 衆生 爲ᄒᆞ야 說法ᄒᆞ시ᄂᆞ니</sent>
<sent type="anno" lang="chi" page="28b-29a" n="6">없음</sent>
<sent type="anno" lang="kor" page="28b-29a" n="6">ᄒᆞ나ᄒᆞᆫ 世^俗諦오 둘흔 第一 義諦니</sent>
<sent type="anno" lang="chi" page="29a" n="1">없음</sent>
<sent type="anno" lang="kor" page="29a" n="1">다 實ᄒᆞᆫ 理ᄅᆞᆯ 니ᄅᆞ실ᄊᆡ 法 듣ᄌᆞᄫᆞ리 다 證호미 잇ᄂᆞ니 二諦 機ᄅᆞᆯ 조차 니ᄅᆞ실ᄊᆡ니라</sent>
<sent type="anno" lang="chi" page="29a" n="2">없음</sent>
<sent type="anno" lang="kor" page="29a" n="2">두가짓 衆生이 잇ᄂᆞ니 일후메 着ᄒᆞᆫ 衆生 爲ᄒᆞ야 相 업수믈 니ᄅᆞ시고</sent>
<sent type="anno" lang="chi" page="29a" n="3">없음</sent>
<sent type="anno" lang="kor" page="29a" n="3">諸法이 비론 일후민 ᄃᆞᆯ 아ᄂᆞᆫ 衆生 爲ᄒᆞ야 世諦ᄅᆞᆯ 니ᄅᆞ시니</sent>
<sent type="anno" lang="chi" page="29a" n="4">없음</sent>
<sent type="anno" lang="kor" page="29a" n="4">世俗ᄋᆞᆫ 緣ᄋᆞ로 닌 이ᄅᆞᆯ 나토아 諸法이 반ᄃᆞᆨ반ᄃᆞᆨᄒᆞᆯᄊᆡ 부텻 이레 ᄒᆞᆫ 法도 ᄇᆞ리디 아니ᄒᆞ샤</sent>
<sent type="anno" lang="chi" page="29a" n="5">없음</sent>
<sent type="anno" lang="kor" page="29a" n="5">臣下란 忠貞을 勸ᄒᆞ시고 子息으란 孝道ᄅᆞᆯ 勸ᄒᆞ시고</sent>
<sent type="anno" lang="chi" page="29a-29b" n="6">없음</sent>
<sent type="anno" lang="kor" page="29a-29b" n="6">나라ᄒᆞ란 大平을 勸ᄒᆞ시고 지브란 ^ 和호ᄆᆞᆯ 勸ᄒᆞ시고</sent>
<sent type="anno" lang="chi" page="29b" n="1">없음</sent>
<sent type="anno" lang="kor" page="29b" n="1">됴ᄒᆞᆫ 일 너피샤 天堂樂ᄋᆞᆯ 뵈시고</sent><!--'너피[사]'로 보이나 '샤'의 잘못으로 판단됨.-->
<sent type="anno" lang="chi" page="29b" n="2">없음</sent>
<sent type="anno" lang="kor" page="29b" n="2">왼 일 다ᄉᆞᆯ와 地獄苦ᄅᆞᆯ 나토샤미 이ᄂᆞᆫ 俗諦ᄅᆞᆯ 브트시니라</sent>
<sent type="anno" lang="chi" page="29b" n="3">없음</sent>
<sent type="anno" lang="kor" page="29b" n="3">眞諦ᄂᆞᆫ 本來 괴외ᄒᆞᆫ 이ᄅᆞᆯ 나토아 ᄒᆞᆫ 性이 업슬ᄊᆡ 實ᄒᆞᆫ 道理ㅅ ᄯᅡᄒᆞᆫ ᄒᆞᆫ 드틀도 받디 아니ᄒᆞ야</sent>
<sent type="anno" lang="chi" page="29b" n="4">없음</sent>
<sent type="anno" lang="kor" page="29b" n="4">올ᄒᆞ며 외요미 다 업스며 能과 所왜 다 업서</sent>
<sent type="anno" lang="chi" page="29b" n="5">없음</sent>
<sent type="anno" lang="kor" page="29b" n="5">萬像ᄋᆞᆯ ᄀᆞᄅᆞ쵸ᄃᆡ 眞如ㅣ ᄃᆞ외오 三乘을 뫼화 眞實ㅅ ᄀᆞᅀᅢ 가미 이ᄂᆞᆫ 眞諦ᄅᆞᆯ 브트시니라</sent>
<sent type="anno2" lang="chi" page="29b" n="6">없음</sent>
<sent type="anno2" lang="kor" page="29b" n="6">眞如는 眞性다ᄫᅵ 變티 아니ᄒᆞᆯ씨라</sent>
<mark type="section_begin">○</mark>
<sent type="anno" lang="chi" page="30a" n="1">없음</sent>
<sent type="anno" lang="kor" page="30a" n="1">ᄒᆞᆫ 法으로 두 ᄠᅳ데 ᄂᆞᆫ호아 잇ᄂᆞ니</sent>
<sent type="anno" lang="chi" page="30a" n="2">없음</sent>
<sent type="anno" lang="kor" page="30a" n="2">實相ᄋᆞᆯ 닐오ᄃᆡ 비론 일후믈 허디 아니ᄒᆞ며 差別ᄋᆞᆯ 論호ᄃᆡ 平等을 허디 아니ᄒᆞᄂᆞ니라</sent>
<sent type="anno2" lang="chi" page="30a" n="3">없음</sent>
<sent type="anno2" lang="kor" page="30a" n="3">差別은 여러 가지라</sent>
<mark type="section_begin">○</mark>
<sent type="anno" lang="chi" page="30a" n="4">없음</sent>
<sent type="anno" lang="kor" page="30a" n="4">眞은 잇ᄂᆞᆫ 거시 뷔오 俗ᄋᆞᆫ 뷘 거슬 잇다 ᄒᆞᄂᆞ니</sent>
<sent type="anno" lang="chi" page="30a" n="5">없음</sent>
<sent type="anno" lang="kor" page="30a" n="5">俗諦ᄂᆞᆫ 이셔도 잇ᄂᆞᆫ 거시 샤ᇰ녜 제 뷔오 眞諦ᄂᆞᆫ 뷔여도 뷘 거시 이슈메 ᄉᆞᄆᆞᆺᄂᆞ니라</sent>
<mark type="section_begin">○</mark>
<sent type="anno" lang="chi" page="30a" n="6">없음</sent>
<sent type="anno" lang="kor" page="30a" n="6">相ᄋᆞᆯ 닐어 萬法이 느러니 버러도 實엔 得호미 업스며</sent><!--'[입]스며'로 보이나 '업'의 잘못으로 판단됨.-->
<sent type="anno" lang="chi" page="30a" n="7">없음</sent>
<sent type="anno" lang="kor" page="30a" n="7">性을 닐어 ᄒᆞᆫ가지로 寂滅ᄒᆞ야도 緣 조초매 막디 아니ᄒᆞᄂᆞ니</sent>
<sent type="anno" lang="chi" page="30a-30b" n="8">없음</sent>
<sent type="anno" lang="kor" page="30a-30b" n="8">眞은 俗ᄋᆡ 眞^이라 萬法이 절로 업고</sent>
<sent type="anno" lang="chi" page="30b" n="1">없음</sent>
<sent type="anno" lang="kor" page="30b" n="1">俗ᄋᆞᆫ 眞ᄋᆡ 俗이라 ᄒᆞᆫ 性이 時常 다ᄅᆞᄂᆞ니</sent>
<sent type="anno" lang="chi" page="30b" n="2">없음</sent>
<sent type="anno" lang="kor" page="30b" n="2">빈 일후믈 허디 아니ᄒᆞᆯᄊᆡ 뎌와 이왓 生滅이 다ᄅᆞ고</sent>
<sent type="anno" lang="chi" page="30b" n="3">없음</sent>
<sent type="anno" lang="kor" page="30b" n="3">諸法 實相ᄋᆞᆯ 니ᄅᆞᆯᄊᆡ 뎌와 이왓 生滅이 제 업스니</sent>
<sent type="anno" lang="chi" page="30b" n="4">없음</sent>
<sent type="anno" lang="kor" page="30b" n="4">ᄒᆞ나 아닌 거긔 둘 아닌 고ᄃᆞᆯ ᄇᆞᆯ길ᄊᆡ 아로맨 샤ᇰ녜 ᄒᆞ나히오</sent>
<sent type="anno2" lang="chi" page="30b" n="5">없음</sent>
<sent type="anno2" lang="kor" page="30b" n="5">智慧로 ᄉᆞᄆᆞᆺ 비취면 法性이 샤ᇰ녜 ᄒᆞ나히라</sent>
<sent type="anno" lang="chi" page="30b" n="6">없음</sent>
<sent type="anno" lang="kor" page="30b" n="6">諦옌 샤ᇰ녜 둘히니</sent>
<sent type="anno2" lang="chi" page="30b" n="7">없음</sent>
<sent type="anno2" lang="kor" page="30b" n="7">聖人ᄋᆞᆫ 眞ᄋᆞᆯ 보고 凡夫는 俗ᄋᆞᆯ 보ᄂᆞ니라</sent>
<sent type="anno" lang="chi" page="31a" n="1">없음</sent>
<sent type="anno" lang="kor" page="31a" n="1">이 ᄒᆞ나 둘흘 ᄉᆞᄆᆞᆺ 아라ᅀᅡ 眞實로 性義諦예 들리라</sent>
<mark type="section_begin">○</mark>
<sent type="anno" lang="chi" page="31a" n="2">없음</sent>
<sent type="anno" lang="kor" page="31a" n="2">眞과 俗괘 다 업서ᅀᅡ 二諦 時常 이시며</sent>
<sent type="anno" lang="chi" page="31a" n="3">없음</sent>
<sent type="anno" lang="kor" page="31a" n="3">空과 有왜 다 업서ᅀᅡ ᄒᆞᆫ 마시 샤ᇰ녜 現ᄒᆞᄂᆞ니</sent>
<sent type="anno" lang="chi" page="31a" n="4">없음</sent>
<sent type="anno" lang="kor" page="31a" n="4">이럴ᄊᆡ 各各 자ᄇᆞ면 일코 서르 노ᄀᆞ면 得ᄒᆞᄂᆞ니</sent>
<sent type="anno" lang="chi" page="31a" n="5">없음</sent>
<sent type="anno" lang="kor" page="31a" n="5">일타 호ᄆᆞᆫ ᄒᆞ논 일 이쇼미 비록 거츠나 ᄇᆞ리면 큰 業이 몯 일우고</sent>
<sent type="anno" lang="chi" page="31a" n="6">없음</sent>
<sent type="anno" lang="kor" page="31a" n="6">ᄒᆞ논 일 업수미 비록 뷔나 住ᄒᆞ면 智慧ㅅ ᄆᆞᅀᆞ미 몯 ᄆᆞᆯᄀᆞ리라</sent>
<sent type="anno" lang="chi" page="31a" n="7">없음</sent>
<sent type="anno" lang="kor" page="31a" n="7">得다 호ᄆᆞᆫ 諸佛國과 衆生이 뷔윤 주를 비록 아라도 샤ᇰ녜 淨土ᄅᆞᆯ 닷가 衆生 敎化ᄒᆞᆯᄊᆡ니라</sent><!--'비[륵]'으로 보이나 '록'의 잘못으로 판단됨-->
<sent type="anno" lang="chi" page="31a" n="8">없음</sent>
<sent type="anno" lang="kor" page="31a" n="8">緣을 조ᄎᆞᆫ ᄯᅡ해 變티 아니호ᄆᆞᆯ 니ᄅᆞ시며</sent>
<sent type="anno" lang="chi" page="31a-31b" n="9">없음</sent>
<sent type="anno" lang="kor" page="31a-31b" n="9">일 인 ^ ᄯᅡ해 體 뷔윤 주를 니ᄅᆞ시니</sent>
<sent type="anno" lang="chi" page="31b" n="1">없음</sent>
<sent type="anno" lang="kor" page="31b" n="1">變티 아니ᄒᆞᆯᄊᆡ 萬法이 眞如ㅣ오 緣을 조ᄎᆞᆯᄊᆡ 眞如ㅣ 萬法이니</sent>
<sent type="anno" lang="chi" page="31b" n="2">없음</sent>
<sent type="anno" lang="kor" page="31b" n="2">이 트렛 마리 다 眞俗體 ᄒᆞᆫ 가진 고ᄃᆞᆯ 니ᄅᆞ니라</sent>
<mark type="section_begin">○</mark>
<sent type="anno" lang="chi" page="31b" n="3">없음</sent>
<sent type="anno" lang="kor" page="31b" n="3">境과 智왜 ᄒᆞᆫ가지가 다ᄅᆞ니여</sent>
<sent type="anno" lang="chi" page="31b" n="4">없음</sent>
<sent type="anno" lang="kor" page="31b" n="4">對答호ᄃᆡ 智體 둘 아니며 境도 둘 아니니</sent>
<sent type="anno" lang="chi" page="31b" n="5">없음</sent>
<sent type="anno" lang="kor" page="31b" n="5">智 둘 아니로ᄆᆞᆫ ᄒᆞᆫ 智慧로ᄃᆡ ᄠᅳᆮ ᄡᅮ미 다ᄅᆞ니 眞 아논 ᄯᅡ히 일후미 眞智오 俗 아논 ᄯᅡ히 일후미 俗智라</sent>
<sent type="anno" lang="chi" page="31b" n="6">없음</sent>
<sent type="anno" lang="kor" page="31b" n="6">境 둘 아니로ᄆᆞᆫ 色이 곧 이 空이니 眞境이오 空이 곧 이 色이니 俗境이라</sent>
<sent type="anno" lang="chi" page="31b-32a" n="7">없음</sent>
<sent type="anno" lang="kor" page="31b-32a" n="7">이럴ᄊᆡ 眞을 證ᄒᆞᆫ 時節에 반ᄃᆞ기 俗ᄋᆞᆯ ᄉᆞ^ᄆᆞᆺ 알며</sent>
<sent type="anno" lang="chi" page="32a" n="1">없음</sent>
<sent type="anno" lang="kor" page="32a" n="1">俗ᄋᆞᆯ ᄉᆞᄆᆞᆺ 안 時節에 반ᄃᆞ기 眞을 證ᄒᆞ야 俗이 性 업슨 ᄃᆞᆯ ᄉᆞᄆᆞᆺ 알면 곧 이 眞空이어니</sent>
<sent type="anno" lang="chi" page="32a" n="2">없음</sent>
<sent type="anno" lang="kor" page="32a" n="2">어듸ᄯᅥᆫ 앏뒤히 이시리오</sent>
<sent type="anno" lang="chi" page="32a" n="3">없음</sent>
<sent type="anno" lang="kor" page="32a" n="3">ᄒᆞᄆᆞᆯ며 ᄆᆞᅀᆞᆷ 밧긔 境이 업거니 境 밧긧 ᄆᆞᅀᆞ미 이시리여</sent>
<sent type="anno" lang="chi" page="32a" n="4">없음</sent>
<sent type="anno" lang="kor" page="32a" n="4">ᄆᆞᅀᆞᆷ과 境괘 ᄒᆞᆫ ᄃᆡ 노가 ᄒᆞᆫ 法界 ᄃᆞ외ᄂᆞ니라</sent>
<sent type="main" lang="chi" page="32a" n="5">作此觀者。捨身他世生諸佛前。得無生忍。</sent>
<sent type="main" lang="kor" page="32a" n="5">이 觀 지ᅀᅳᆫ 사ᄅᆞᄆᆞᆫ 다ᄅᆞᆫ 뉘예 諸佛ㅅ 알ᄑᆡ 나아 無生忍ᄋᆞᆯ 得ᄒᆞ리니</sent>
<sent type="main" lang="chi" page="32a-32b" n="6">是故智者應當繫心諦觀無量壽佛。</sent>
<sent type="main" lang="kor" page="32a-32b" n="6">이럴ᄊᆡ 智慧 잇ᄂᆞᆫ 사ᄅᆞᄆᆞᆫ ᄆᆞᅀᆞᄆᆞᆯ 고ᄌᆞ기 無量^壽佛을 ᄉᆞ외 보ᅀᆞᄫᅩᇙ디니</sent>
<sent type="main" lang="chi" page="32b" n="1">觀無量壽佛者。從一相好入。但觀眉間白毫極令明了。</sent>
<sent type="main" lang="kor" page="32b" n="1">無量壽佛을 보ᅀᆞᆸᄂᆞᆫ 사ᄅᆞᄆᆞᆫ ᄒᆞᆫ 相好ᄅᆞᆯ 브터 드러 오직 眉間 白毫ᄅᆞᆯ 보ᅀᆞᄫᅩᄃᆡ ᄀᆞ자ᇰ ᄇᆞᆰ게 호리니</sent>
<sent type="main" lang="chi" page="32b" n="2">見眉間白毫相者。八萬四千相好自然當見。</sent>
<sent type="main" lang="kor" page="32b" n="2">眉間 白毫ᄅᆞᆯ 보ᅀᆞᄫᆞ면 八萬四千 相好ㅣ 自然히 現ᄒᆞ시리니</sent>
<sent type="main" lang="chi" page="32b-33a" n="3">見無量壽佛者。卽見十方無量諸佛。</sent>
<sent type="main" lang="kor" page="32b-33a" n="3">無量壽佛 보^ᅀᆞᄫᆞᆫ 사ᄅᆞᄆᆞᆫ 十方 無量 諸佛을 보ᅀᆞᄫᆞᆫ디니</sent>
<sent type="main" lang="chi" page="33a" n="1">得見無量諸佛故。諸佛現前受記。</sent>
<sent type="main" lang="kor" page="33a" n="1">無量 諸佛을 보ᅀᆞᄫᅩᆫ 젼ᄎᆞ로 諸佛이 알ᄑᆡ 現ᄒᆞ샤 授記ᄒᆞ시리니</sent>
<sent type="main" lang="chi" page="33a" n="2">是爲遍觀一切色想。名第九觀。</sent>
<sent type="main" lang="kor" page="33a" n="2">이 徧觀一切色身相이니 일후미 第九觀이라</sent>
<sent type="anno" lang="chi" page="33a" n="3">없음</sent>
<sent type="anno" lang="kor" page="33a" n="3">徧觀ᄋᆞᆫ 다 볼씨라</sent>
<sent type="main" lang="chi" page="33a-33b" n="4">作是觀者名爲正觀。若他觀者名爲邪觀。</sent>
<sent type="main" lang="kor" page="33a-33b" n="4">이 正觀이오 다ᄅᆞ니ᄂᆞᆫ 邪觀^이라</sent>
<sent type="main" lang="chi" page="33b" n="1">佛告阿難及韋提希。見無量壽佛了了分明已。次亦應觀觀世音菩薩。</sent>
<sent type="main" lang="kor" page="33b" n="1">부톄 阿難이와 韋提希ᄃᆞ려 니ᄅᆞ샤ᄃᆡ 無量壽佛을 分明히 보ᅀᆞᆸ고 버거는 觀世音菩薩ᄋᆞᆯ 볼띠니</sent>
<sent type="main" lang="chi" page="33b" n="2">此菩薩身長八十億那由他恒河沙由旬。身紫金色。</sent>
<sent type="main" lang="kor" page="33b" n="2">이 菩薩ㅅ 킈 八十萬億 那由他 由旬이오 모미 紫金色이오</sent>
<sent type="main" lang="chi" page="33b" n="3">頂有肉髻。</sent>
<sent type="main" lang="kor" page="33b" n="3">머리예 肉髻 잇고</sent>
<sent type="anno" lang="chi" page="33b-34a" n="4">없음</sent>
<sent type="anno" lang="kor" page="33b-34a" n="4">髻ᄂᆞᆫ ᄧᅩᆫ 머리^니 부텻 뎌ᇰ바깃 ᄲᅨ 노ᄑᆞ샤 ᄧᅩᆫ 머리 ᄀᆞᄐᆞ실ᄊᆡ 肉髻시다 ᄒᆞᄂᆞ니 肉ᄋᆞᆫ ᄉᆞᆯ히라</sent>
<sent type="main" lang="chi" page="34a" n="1">項有圓光。面各百千由旬。</sent>
<sent type="main" lang="kor" page="34a" n="1">모ᄀᆡ 圓光이 이쇼ᄃᆡ 面마다 各各 百千 由旬이오</sent>
<sent type="main" lang="chi" page="34a" n="2">其圓光中有五百化佛。如釋迦牟尼。</sent>
<sent type="main" lang="kor" page="34a" n="2">그 圓光 中에 釋迦牟尼 ᄀᆞᄐᆞᆫ 五百 化佛이 잇고</sent>
<sent type="main" lang="chi" page="34a" n="3">一一化佛。有五百菩薩無量諸天。以爲侍者。</sent>
<sent type="main" lang="kor" page="34a" n="3">化佛마다 五百 化菩薩와 無量 諸天을 ᄃᆞ려 잇고</sent>
<sent type="main" lang="chi" page="34a-34b" n="4">舉身光中五道衆生。一切色相皆於中現。</sent>
<sent type="main" lang="kor" page="34a-34b" n="4">대도ᄒᆞᆫ ^ 身光 中에[身光ᄋᆞᆫ 모ᇝ 光明이라] 五道衆生ᄋᆡ 一切 色相이 다 現ᄒᆞ고</sent>
<sent type="main" lang="chi" page="34b" n="1">頂上毘楞伽摩尼妙寶。以爲天冠。</sent>
<sent type="main" lang="kor" page="34b" n="1">머리 우희 毗楞伽摩尼寶로 天冠ᄋᆞᆯ ᄆᆡᇰᄀᆞ니</sent>
<sent type="anno" lang="chi" page="34b" n="2">없음</sent>
<sent type="anno" lang="kor" page="34b" n="2">天冠ᄋᆞᆫ 하ᄂᆞᆳ 冠이라</sent>
<sent type="main" lang="chi" page="34b" n="3">其天冠中有一立化佛。高二十五由旬。</sent>
<sent type="main" lang="kor" page="34b" n="3">天冠 中에 셔 겨신 化佛 ᄒᆞ나히 겨샤ᄃᆡ 노ᄑᆡ 스믈다ᄉᆞᆺ 由旬이오</sent>
<sent type="main" lang="chi" page="34b-35a" n="4">觀世音菩薩面如閻浮檀金色。</sent>
<sent type="main" lang="kor" page="34b-35a" n="4">觀世音^菩薩ㅅ ᄂᆞᄎᆞᆫ 閻浮檀金色이오</sent>
<sent type="main" lang="chi" page="35a" n="1">眉間毫相備七寶色。流出八萬四千種光明。</sent>
<sent type="main" lang="kor" page="35a" n="1">眉間 毫相이 七寶色이 ᄀᆞᆺ고 八萬四千가짓 光明을 내야</sent>
<sent type="main" lang="chi" page="35a" n="2">一一光明。有無量無數百千化佛。</sent>
<sent type="main" lang="kor" page="35a" n="2">光明마다 無量無數 百千 化佛이 겨시고</sent>
<sent type="main" lang="chi" page="35a" n="3">一一化佛。無數化菩薩以爲侍者。</sent>
<sent type="main" lang="kor" page="35a" n="3">化佛마다 無數 化菩薩ᄋᆞᆯ ᄃᆞ려 겨시니</sent>
<sent type="main" lang="chi" page="35a-35b" n="4">變現自在滿十方界。</sent>
<sent type="main" lang="kor" page="35a-35b" n="4">變化 ^ 뵈요미 自在ᄒᆞ야 十方 世界예 ᄀᆞᄃᆞᆨᄒᆞ니라</sent>
<sent type="main" lang="chi" page="35b" n="1">臂如紅蓮花色。有八十億微妙光明。以爲瓔珞。</sent>
<sent type="main" lang="kor" page="35b" n="1">ᄇᆞᆯᄒᆞᆫ 紅蓮花色이오 八十億 光明으로 瓔珞ᄋᆞᆯ ᄒᆞ며</sent>
<sent type="main" lang="chi" page="35b" n="2">其瓔珞中。普現一切諸莊嚴事。</sent>
<sent type="main" lang="kor" page="35b" n="2">그 瓔珞 中에 一切 莊嚴엣 이리 다 現ᄒᆞ며</sent>
<sent type="main" lang="chi" page="35b" n="3">手掌作五百億雜蓮華色。</sent>
<sent type="main" lang="kor" page="35b" n="3">소ᇇ바다ᅌᅵ 五百億 雜蓮花色이오</sent>
<sent type="main" lang="chi" page="35b-36a" n="4">手十指端。一一指端有八萬四千畫。猶如印文。</sent>
<sent type="main" lang="kor" page="35b-36a" n="4">소ᇇ가락 귿마다 ^ 八萬四千 그미오</sent>
<sent type="main" lang="chi" page="36a" n="1">一一畫有八萬四千色。一一色有八萬四千光。</sent>
<sent type="main" lang="kor" page="36a" n="1">금마다 八萬四千 비치오 빗마다 八萬四千 光이니</sent>
<sent type="main" lang="chi" page="36a" n="2">其光柔軟普照一切。以此寶手接引衆生。</sent>
<sent type="main" lang="kor" page="36a" n="2">그 光이 보ᄃᆞ라ᄫᅡ 一切ᄅᆞᆯ 너비 비취ᄂᆞ니 이 보ᄇᆡ옛 소ᄂᆞ로 衆生 接引ᄒᆞ며</sent>
<sent type="anno" lang="chi" page="36a" n="3">없음</sent>
<sent type="anno" lang="kor" page="36a" n="3">接引ᄋᆞᆫ 자바 ᅘᅧᆯ씨라</sent>
<sent type="main" lang="chi" page="36a-36b" n="4">舉足時。足下有千輻輪相。自然化成五百億光明臺。</sent>
<sent type="main" lang="kor" page="36a-36b" n="4">바ᄅᆞᆯ 드ᇙ 저긔 발 아랫 千輻輪相이 自然히 五^百億 光明臺 일오</sent>
<sent type="main" lang="chi" page="36b" n="1">下足時。有金剛摩尼花。布散一切莫不彌滿。</sent>
<sent type="main" lang="kor" page="36b" n="1">발 드듸ᇙ 저긔 金剛摩尼花ㅣ 一切예 ᄀᆞᄃᆞ기 ᄭᆞᆯ이ᄂᆞ니</sent>
<sent type="main" lang="chi" page="36b" n="2">其餘身相衆好具足。如佛無異。唯頂上肉髻及無見頂相。不及世尊。</sent>
<sent type="main" lang="kor" page="36b" n="2">녀나ᄆᆞᆫ 됴ᄒᆞᆫ 相이 ᄀᆞ자 부텨와 다ᄅᆞ디 아니ᄒᆞ고 오직 頂上肉髻와 無見頂相곳 世尊ᄋᆞᆯ 몯 밋ᄂᆞ니</sent>
<sent type="anno" lang="chi" page="36b" n="3">없음</sent>
<sent type="anno" lang="kor" page="36b" n="3">頂上肉髻ᄂᆞᆫ 뎌ᇰ바깃 우흿 肉髻라</sent>
<sent type="anno" lang="chi" page="36b-37a" n="4">없음</sent>
<sent type="anno" lang="kor" page="36b-37a" n="4">無見頂相ᄋᆞᆫ 뎌ᇰ바깃 相^ᄋᆞᆯ 보ᅀᆞᄫᆞ리 업슬씨라</sent>
<sent type="main" lang="chi" page="37a" n="1">是爲觀觀世音菩薩真實色身想。名第十觀。</sent>
<sent type="main" lang="kor" page="37a" n="1">이 觀世音菩薩ㅅ 眞實色身相 보미니 일후미 第十觀이라</sent>
<sent type="main" lang="chi" page="37a" n="2">佛告阿難。若欲觀觀世音菩薩當作是觀。</sent>
<sent type="main" lang="kor" page="37a" n="2">부톄 阿難이ᄃᆞ려 니ᄅᆞ샤ᄃᆡ 觀世音菩薩 보고져 ᄒᆞᇙ 사ᄅᆞᄆᆞᆫ 이 觀ᄋᆞᆯ 지ᅀᅩᇙ디니</sent>
<sent type="main" lang="chi" page="37a-37b" n="3">作是觀者不遇諸禍。淨除業障。除無數劫生死之罪。</sent>
<sent type="main" lang="kor" page="37a-37b" n="3">이 觀ᄋᆞᆯ 지ᅀᅳᆫ 사ᄅᆞᄆᆞᆫ 災禍ᄃᆞᆯᄒᆞᆯ 맛나디 아니ᄒᆞ야 業障^ᄋᆞᆯ 조히 더러 無數劫엣 죽사릿 罪ᄅᆞᆯ 덜리니</sent>
<sent type="main" lang="chi" page="37b" n="1">如此菩薩。但聞其名獲無量福。何況諦觀。</sent>
<sent type="main" lang="kor" page="37b" n="1">이런 菩薩ᄋᆞᆫ 일후믈 드러도 그지업슨 福ᄋᆞᆯ 어드리어니 ᄒᆞᄆᆞᆯ며 ᄉᆞ외 보미ᄯᆞ녀</sent>
<sent type="main" lang="chi" page="37b" n="2">若有欲觀觀世音菩薩者。當先觀頂上肉髻。次觀天冠。</sent>
<sent type="main" lang="kor" page="37b" n="2">觀世音菩薩 보고져 ᄒᆞᇙ 사ᄅᆞᄆᆞᆫ 몬져 頂上肉髻ᄅᆞᆯ 보고 버거 天冠ᄋᆞᆯ 보고</sent>
<sent type="main" lang="chi" page="37b-38a" n="3">其餘衆相亦次第觀之。悉令明了如觀掌中。</sent>
<sent type="main" lang="kor" page="37b-38a" n="3">녀느 相ᄋᆞᆯ 次第로 보^ᄃᆡ ᄯᅩ ᄇᆞᆰ게 호리니</sent>
<sent type="main" lang="chi" page="38a" n="1">作是觀者名爲正觀。若他觀者名爲邪觀。</sent>
<sent type="main" lang="kor" page="38a" n="1">이 正觀이오 다ᄅᆞ니ᄂᆞᆫ 邪觀이라</sent>
<sent type="main" lang="chi" page="38a" n="2">佛告阿難及韋提希。次觀大勢至菩薩。此菩薩身量大小亦如觀世音。</sent>
<sent type="main" lang="kor" page="38a" n="2">버거 大勢至菩薩ᄋᆞᆯ 볼띠니 이 菩薩ㅅ 모ᄆᆡ 大小ㅣ 觀世音과 ᄀᆞᆮ고</sent>
<sent type="main" lang="chi" page="38a" n="3">圓光面各二百二十五由旬。照二百五十由旬。</sent>
<sent type="main" lang="kor" page="38a" n="3">圓光이 面마다 各各 一百 스믈다ᄉᆞᆺ 由旬이오 二百 쉰 由旬을 비취며</sent>
<sent type="main" lang="chi" page="38a-38b" n="4">舉身光明照十方國。作紫金色。</sent>
<sent type="main" lang="kor" page="38a-38b" n="4">대도ᄒᆞᆫ ^ 身光明이 十方 나라ᄒᆞᆯ 비취여 紫金ㅅ 비치어든</sent>
<sent type="main" lang="chi" page="38b" n="1">有緣衆生皆悉得見。</sent>
<sent type="main" lang="kor" page="38b" n="1">因緣 뒷ᄂᆞᆫ 衆生이 다 보ᄂᆞ니</sent>
<sent type="main" lang="chi" page="38b" n="2">但見此菩薩一毛孔光。卽見十方無量諸佛淨妙光明。是故號此菩薩名無邊光。</sent>
<sent type="main" lang="kor" page="38b" n="2">이 菩薩ㅅ ᄒᆞᆫ 터럭 굼긧 光ᄋᆞᆯ 보면 十方 無量 諸佛ㅅ 조코 微妙ᄒᆞᆫ 光明을 보논딜ᄊᆡ 이 菩薩ㅅ 일후믈 無邊光이라 ᄒᆞ고</sent>
<sent type="anno" lang="chi" page="39a" n="1">없음</sent>
<sent type="anno" lang="kor" page="39a" n="1">無邊은 ᄀᆞᆺ 업슬씨라</sent>
<sent type="main" lang="chi" page="39a" n="2">以智慧光普照一切。令離三塗得無上力。</sent>
<sent type="main" lang="kor" page="39a" n="2">智慧ㅅ 光明으로 一切ᄅᆞᆯ 다 비취여 三塗ᄅᆞᆯ 여희여 우 업슨 히믈 得게 ᄒᆞᆯᄊᆡ</sent>
<sent type="main" lang="chi" page="39a" n="3">是故號此菩薩名大勢至。</sent>
<sent type="main" lang="kor" page="39a" n="3">이 菩薩ㅅ 일후믈 大勢至라 ᄒᆞᄂᆞ니</sent>
<sent type="main" lang="chi" page="39a" n="4">此菩薩天冠有五百寶蓮華。一一寶華有五百寶臺。</sent>
<sent type="main" lang="kor" page="39a" n="4">이 菩薩ㅅ 天冠애 五百 寶華ㅣ 잇고 寶華마다 五百 寶臺 잇고</sent>
<sent type="main" lang="chi" page="39a-39b" n="5">一一臺中。十方諸佛淨妙國土廣長之相。皆於中現。</sent>
<sent type="main" lang="kor" page="39a-39b" n="5">臺마다 十^方 諸佛ㅅ 조ᄒᆞᆫ 微妙ᄒᆞᆫ 國土와 廣長相괘 다 그 中에 現ᄒᆞ며</sent>
<sent type="main" lang="chi" page="39b" n="1">頂上肉髻如缽頭摩花。</sent>
<sent type="main" lang="kor" page="39b" n="1">頂上肉髻ᄂᆞᆫ 鉢頭摩華ㅣ ᄀᆞᆮ고</sent>
<sent type="main" lang="chi" page="39b" n="2">於肉髻上有一寶瓶。盛諸光明普現佛事。</sent>
<sent type="main" lang="kor" page="39b" n="2">肉髻 우희 ᄒᆞᆫ 寶甁이 이쇼ᄃᆡ 여러 光明을 다마 너비 佛事ᄅᆞᆯ 뵈ᄂᆞ니</sent>
<sent type="main" lang="chi" page="39b-40a" n="3">餘諸身相如觀世音等無有異。</sent>
<sent type="main" lang="kor" page="39b-40a" n="3">녀느 모맷 相ᄋᆞᆫ 觀世音과 ᄒᆞᆫ^가지라</sent>
<sent type="main" lang="chi" page="40a" n="1">此菩薩行時。十方世界一切震動。</sent>
<sent type="main" lang="kor" page="40a" n="1">이 菩薩 ᄒᆞ닐 쩌긘 十方 世界 다 震動호ᄃᆡ</sent>
<sent type="main" lang="chi" page="40a" n="2">當地動處各有五百億寶花。一一寶花莊嚴高顯。如極樂世界。</sent>
<sent type="main" lang="kor" page="40a" n="2">地動ᄒᆞᄂᆞᆫ ᄯᅡ해 五百億 寶華ㅣ 잇고 寶華마다 莊嚴이 極樂世界 ᄀᆞᄐᆞ며</sent>
<sent type="main" lang="chi" page="40a" n="3">此菩薩坐時。七寶國土一時動搖。</sent>
<sent type="main" lang="kor" page="40a" n="3">이 菩薩이 안ᄌᆞᇙ 저긔 七寶國土ㅣ ᄒᆞᆫᄢᅴ 뮈오</sent>
<sent type="main" lang="chi" page="40a-40b" n="4">從下方金光佛剎。乃至上方光明王佛剎。</sent>
<sent type="main" lang="kor" page="40a-40b" n="4">아래로 金光佛刹브^터 우흐로 光明王佛刹애 니르리</sent>
<sent type="main" lang="chi" page="40b" n="1">於其中間無量塵數分身無量壽佛分身觀世音大勢至。皆悉雲集極樂國土。</sent>
<sent type="main" lang="kor" page="40b" n="1">그 ᄉᆞᅀᅵ예 無量塵數엣[塵數는 드트ᇙ 數ㅣ라] 分身無量壽佛와 分身觀世音 大勢至 다 極樂國土애 구룸 지픠ᄃᆞᆺ ᄒᆞ야</sent>
<sent type="main" lang="chi" page="40b" n="2">側塞空中坐蓮華座。</sent>
<sent type="main" lang="kor" page="40b" n="2">空中에 직지기 蓮花座애 안자</sent>
<sent type="main" lang="chi" page="40b-41a" n="3">演說妙法度苦衆生。</sent>
<sent type="main" lang="kor" page="40b-41a" n="3">妙法을 ^ 너펴 닐어 受苦ᄒᆞᄂᆞᆫ 衆生ᄋᆞᆯ 濟渡ᄒᆞᄂᆞ니</sent>
<sent type="main" lang="chi" page="41a" n="1">作此觀者。名爲觀見大勢至菩薩。</sent>
<sent type="main" lang="kor" page="41a" n="1">이 봄 지ᅀᅳᆫ 사ᄅᆞᄆᆞᆫ 일후미 大勢至菩薩ᄋᆞᆯ 보다 ᄒᆞᄂᆞ니</sent>
<sent type="main" lang="chi" page="41a" n="2">是爲觀大勢至色身相。觀此菩薩者名第十一觀。</sent>
<sent type="main" lang="kor" page="41a" n="2">이 大勢至色身相 보미니 일후미 第十一觀이니</sent>
<sent type="main" lang="chi" page="41a" n="3">除無數劫阿僧祇生死之罪。</sent>
<sent type="main" lang="kor" page="41a" n="3">無數劫 阿僧祇옛 生死ㅅ 罪ᄅᆞᆯ 덜리라</sent>
<sent type="main" lang="chi" page="41a-41b" n="4">作是觀者不處胞胎。常遊諸佛淨妙國土。</sent>
<sent type="main" lang="kor" page="41a-41b" n="4">이 봄 지ᅀᅳᆫ ^ 사ᄅᆞᄆᆞᆫ 胎예 드디 아니ᄒᆞ야 샤ᇰ녜 諸佛ㅅ 조코 微妙ᄒᆞᆫ 國土애 노니리니</sent>
<sent type="main" lang="chi" page="41b" n="1">此觀成已。名爲具足觀觀世音及大勢至。</sent>
<sent type="main" lang="kor" page="41b" n="1">이 보미 일면 일후미 觀世音 大勢至ᄅᆞᆯ ᄀᆞ초 보다 ᄒᆞᄂᆞ니라</sent>
<sent type="main" lang="chi" page="41b" n="2">見此事時當起想作心自見生於西方極樂世界。</sent>
<sent type="main" lang="kor" page="41b" n="2">이 일 보ᇙ 저긔 ᄆᆞᅀᆞᄆᆞᆯ 머구ᄃᆡ 西方 極樂世界예 나아</sent>
<sent type="main" lang="chi" page="41b-42a" n="3">於蓮華中結跏趺坐。作蓮華合想。</sent>
<sent type="main" lang="kor" page="41b-42a" n="3">蓮花 中에 結加趺坐^ᄒᆞ야 蓮花ㅣ 合ᄒᆞ얫ᄂᆞᆫ 想도 지ᅀᅳ며</sent>
<sent type="anno" lang="chi" page="42a" n="1">없음</sent>
<sent type="anno" lang="kor" page="42a" n="1">合ᄋᆞᆫ 어울씨라</sent>
<sent type="main" lang="chi" page="42a" n="2">作蓮華開想。</sent>
<sent type="main" lang="kor" page="42a" n="2">蓮花ㅣ 開ᄒᆞᄂᆞᆫ 想도 지ᅀᅳ며</sent>
<sent type="anno" lang="chi" page="42a" n="3">없음</sent>
<sent type="anno" lang="kor" page="42a" n="3">開ᄂᆞᆫ 열씨라</sent>
<sent type="main" lang="chi" page="42a" n="4">蓮華開時。有五百色光來照身想。眼目開想。</sent>
<sent type="main" lang="kor" page="42a" n="4">蓮花ㅣ 開ᄒᆞᇙ 時節에 五百色光이 모매 와 비취ᄂᆞᆫ 想과 누니 開ᄒᆞᆫ 想ᄋᆞᆯ 지ᅀᅥ</sent>
<sent type="main" lang="chi" page="42a" n="5">見佛菩薩滿虛空中。</sent>
<sent type="main" lang="kor" page="42a" n="5">부텨와 菩薩왜 虛空애 ᄀᆞᄃᆞᆨᄒᆞ시며</sent>
<sent type="main" lang="chi" page="42a-42b" n="6">水鳥樹林及與諸佛。所出音聲皆演妙法。</sent>
<sent type="main" lang="kor" page="42a-42b" n="6">믈와 새와 즘게^와 수플와 諸佛ㅅ 내시논 소리 다 妙法을 너피샤</sent>
<sent type="main" lang="chi" page="42b" n="1">與十二部經合。</sent>
<sent type="main" lang="kor" page="42b" n="1">十二部經과 마ᄌᆞᆫ ᄃᆞᆯ 보아</sent>
<sent type="anno" lang="chi" page="42b" n="2">없음</sent>
<sent type="anno" lang="kor" page="42b" n="2">十二部經은 修多羅와 祇夜와 和伽那와 伽陀와 優陀那와 尼陀那와 阿波陀那와 伊帝目多伽와 闍陀伽와 毗佛略과 阿浮達摩와 優波提舍ㅣ라</sent>
<sent type="anno" lang="chi" page="42b" n="3">없음</sent>
<sent type="anno" lang="kor" page="42b" n="3">祇夜ᄂᆞᆫ 다시 頌ᄒᆞ시다 혼 마리니 우희 니ᄅᆞ샨 마ᄅᆞᆯ 다시 頌ᄒᆞ실씨라</sent>
<sent type="anno2" lang="chi" page="42b-43a" n="4">없음</sent>
<sent type="anno2" lang="kor" page="42b-43a" n="4">頌ᄋᆞᆫ 얼구^리니 德의 야ᇰᄌᆞᄅᆞᆯ 얼굴 지ᅀᅥ 니를씨니 偈 ᄒᆞᆫ가지라</sent>
<sent type="anno" lang="chi" page="43a" n="1">없음</sent>
<sent type="anno" lang="kor" page="43a" n="1">和伽那ᄂᆞᆫ 授記라 혼 마리라</sent>
<sent type="anno" lang="chi" page="43a" n="2">없음</sent>
<sent type="anno" lang="kor" page="43a" n="2">伽陀ᄂᆞᆫ ᄒᆞ오ᅀᅡ 니다 혼 마리니 웃말 업시 頌ᄒᆞ실씨라</sent>
<sent type="anno" lang="chi" page="43a" n="3">없음</sent>
<sent type="anno" lang="kor" page="43a" n="3">優陀那ᄂᆞᆫ 무르리 업시 니르시다 혼 마리라</sent>
<sent type="anno" lang="chi" page="43a" n="4">없음</sent>
<sent type="anno" lang="kor" page="43a" n="4">尼陀那ᄂᆞᆫ 因緣이라 혼 마리니 묻ᄌᆞᄫᅩᄆᆞᆯ 브터 니ᄅᆞ시며 왼 이ᄅᆞᆯ 브터 警戒ᄒᆞ시며 一切 因緣 니러난 일 니ᄅᆞ샤미 다 因緣이라</sent>
<sent type="anno" lang="chi" page="43a" n="5">없음</sent>
<sent type="anno" lang="kor" page="43a" n="5">阿波陀那ᄂᆞᆫ 譬喩ㅣ라 혼 마리라</sent>
<sent type="anno" lang="chi" page="43a" n="6">없음</sent>
<sent type="anno" lang="kor" page="43a" n="6">伊帝目多伽ᄂᆞᆫ 本來ㅅ 이리라 혼 마리니 如來 弟子ᄋᆡ 前世옛 일ᄃᆞᆯ 니ᄅᆞ샤미라</sent>
<sent type="anno" lang="chi" page="43a-43b" n="7">없음</sent>
<sent type="anno" lang="kor" page="43a-43b" n="7">闍陀^伽ᄂᆞᆫ 本來ㅅ 生이라 혼 마리니 如來 菩薩ᄋᆡ 本來ㅅ 修行이 서르 마ᄌᆞᆫ 일ᄃᆞᆯ 니ᄅᆞ샤미라</sent>
<sent type="anno" lang="chi" page="43b" n="1">없음</sent>
<sent type="anno" lang="kor" page="43b" n="1">毗佛略ᄋᆞᆫ 方廣이라 혼 마리니 正ᄒᆞᆫ 理方이오 ᄢᅳ려 가ᅀᆞ며로미 廣이라</sent>
<sent type="anno" lang="chi" page="43b" n="2">없음</sent>
<sent type="anno" lang="kor" page="43b" n="2">阿浮達摩ᄂᆞᆫ 아ᄅᆡ 잇디 아니타 혼 마리니 如來 種種 神力을 뵈야시ᄃᆞᆫ 衆生이 아ᄅᆡ 잇디 아니타 ᄒᆞᆯ씨라</sent>
<sent type="anno" lang="chi" page="43b" n="3">없음</sent>
<sent type="main" lang="kor" page="43b" n="3">優波提舍ᄂᆞᆫ 論義라 혼 마리니 義ᄂᆞᆫ ᄠᅳ디라</sent>
<sent type="main" lang="chi" page="43b-44a" n="4">若出定時憶持不失。見此事已。名見無量壽佛極樂世界。</sent>
<sent type="main" lang="kor" page="43b-44a" n="4">出定ᄒᆞ야도 디녀 일티 아니ᄒᆞ면 일후미 無量壽佛 ^ 極樂世界ᄅᆞᆯ 보미니</sent>
<sent type="main" lang="chi" page="44a" n="1">是爲普觀想。名第十二觀。</sent>
<sent type="main" lang="kor" page="44a" n="1">이 普觀想이니 [普觀ᄋᆞᆫ 너비 볼씨라] 일후미 第十二觀이니</sent>
<sent type="main" lang="chi" page="44a" n="2">無量壽佛化身無數。與觀世音及大勢至。常來至此行人之所。</sent>
<sent type="main" lang="kor" page="44a" n="2">無量壽佛ㅅ 無數 化身이 觀世音 大勢至와 샤ᇰ녜 行人의게 오시리라</sent>
<sent type="main" lang="chi" page="44a-44b" n="3">佛告阿難及韋提希。若欲至心生西方者。先當觀於一丈六像在池水上。如先所說。</sent>
<sent type="main" lang="kor" page="44a-44b" n="3">부톄 阿難이와 韋提希ᄃᆞ려 니ᄅᆞ샤ᄃᆡ 至^極ᄒᆞᆫ ᄆᆞᅀᆞᄆᆞ로 西方애 나고져 ᄒᆞᇙ 사ᄅᆞᄆᆞᆫ 몬져 丈六像이 못 우희 겨샤ᄆᆞᆯ 보ᅀᆞᄫᅩᇙ디니</sent>
<sent type="main" lang="chi" page="44b" n="1">無量壽佛 身量無邊。非是凡夫心力所及。</sent>
<sent type="main" lang="kor" page="44b" n="1">無量壽佛ㅅ 모미 ᄀᆞᆺ 업스샤 凡夫의 心力이 몯 미츠련마ᄅᆞᆫ</sent>
<sent type="main" lang="chi" page="44b" n="2">然彼如來宿願力故。有憶想者 必得成就。</sent>
<sent type="main" lang="kor" page="44b" n="2">뎌 如來ㅅ 本來ㅅ 願力으로 憶想ᄒᆞ리 이시면 모ᄃᆡ 일우ᄂᆞ니</sent>
<sent type="main" lang="chi" page="44b-45a" n="3">但想佛像 得無量福。況復觀佛具足身相。</sent>
<sent type="main" lang="kor" page="44b-45a" n="3">다ᄆᆡᆫ 부^텻 像ᄋᆞᆯ 想ᄒᆞᆯ 만 ᄒᆞ야도 無量福ᄋᆞᆯ 어드리어니 ᄒᆞᄆᆞᆯ며 부텻 ᄀᆞᄌᆞ신 身相ᄋᆞᆯ 보ᅀᆞᄫᅩ미ᄯᆞ녀</sent>
<sent type="anno" lang="chi" page="45a" n="1">없음</sent>
<sent type="anno" lang="kor" page="45a" n="1">身相ᄋᆞᆫ 모ᇝ 야ᇰᄌᆡ라</sent>
<sent type="main" lang="chi" page="45a" n="2">阿彌陀佛神通如意。於十方國變現自在。</sent>
<sent type="main" lang="kor" page="45a" n="2">阿彌陀佛이 神通이 如意ᄒᆞ샤 十方 나라해 變化 뵈샤미 自在ᄒᆞ야</sent>
<sent type="main" lang="chi" page="45a-45b" n="3">或現大身滿虛空中。或現小身丈六八尺。</sent>
<sent type="main" lang="kor" page="45a-45b" n="3">시혹 큰 모ᄆᆞᆯ 뵈시면 虛空애 ᄀᆞᄃᆞᆨᄒᆞ시고 ^ 져근 모ᄆᆞᆯ 뵈시면 丈六八尺이샤</sent>
<sent type="main" lang="chi" page="45b" n="1">所現之形皆真金色。</sent>
<sent type="main" lang="kor" page="45b" n="1">뵈시논 形體 다 眞金色이시고</sent>
<sent type="main" lang="chi" page="45b" n="2">圓光化佛及寶蓮花。</sent>
<sent type="main" lang="kor" page="45b" n="2">圓光이며 化佛이며 寶蓮花ᄂᆞᆫ 우희 니르ᄃᆞᆺ ᄒᆞ니라</sent>
<sent type="main" lang="chi" page="45b" n="3">如上所說。觀世音菩薩及大勢至。於一切處身同衆生。</sent>
<sent type="main" lang="kor" page="45b" n="3">觀世音菩薩와 大勢至왜 一切 고대 모미 衆生 ᄀᆞᆮᄒᆞ니</sent>
<sent type="main" lang="chi" page="45b-46a" n="4">但觀首相。知是觀世音。知是大勢至。</sent>
<sent type="main" lang="kor" page="45b-46a" n="4">오직 首相ᄋᆞᆯ 보면[首相^ᄋᆞᆫ 마릿 야ᇰᄌᆡ라] 觀世音인 ᄃᆞᆯ 알며 大勢至ㄴ ᄃᆞᆯ 알리니</sent>
<sent type="main" lang="chi" page="46a" n="1">此二菩薩助阿彌陀佛。普化一切。</sent>
<sent type="main" lang="kor" page="46a" n="1">이 두 菩薩이 阿彌陀佛을 돕ᄉᆞᄫᅡ 一切ᄅᆞᆯ 너비 敎化ᄒᆞᄂᆞ니</sent>
<sent type="main" lang="chi" page="46a" n="2">是爲雜想觀。名第十三觀。</sent>
<sent type="main" lang="kor" page="46a" n="2">이 雜想觀이니 일후미 第十三觀이라</sent>
<sent type="main" lang="chi" page="46a-46b" n="3">佛告阿難。及韋提希。凡生西方有九品人。上品上生者。若有衆生願生彼國者。發三種心卽便往生。</sent>
<sent type="main" lang="kor" page="46a-46b" n="3">부톄 阿難이와 韋提希ᄃᆞ려 니ᄅᆞ샤ᄃᆡ 上品 上^生ᄋᆞᆫ 衆生이 뎌 나라해 나고져 願ᄒᆞᇙ 사ᄅᆞᄆᆞᆫ 세가짓 ᄆᆞᅀᆞᄆᆞᆯ 發ᄒᆞ면 곧 가아 나리니</sent>
<sent type="main" lang="chi" page="46b" n="1">何等爲三。一者至誠心。二者深心。三者迴向發願心。</sent>
<sent type="main" lang="kor" page="46b" n="1">ᄒᆞ나ᄒᆞᆫ 至極ᄒᆞᆫ 精誠엣 ᄆᆞᅀᆞ미오 둘ᄒᆞᆫ 기픈 ᄆᆞᅀᆞ미오 세ᄒᆞᆫ 廻向發願 ᄆᆞᅀᆞ미라</sent>
<sent type="main" lang="chi" page="46b" n="2">具三心者必生彼國。</sent>
<sent type="main" lang="kor" page="46b" n="2">이 세 ᄆᆞᅀᆞ미 ᄀᆞᄌᆞ면 一定히 뎌 나라해 나리라</sent>
<sent type="main" lang="chi" page="46b-47a" n="3">復有三種衆生。當得往生。</sent>
<sent type="main" lang="kor" page="46b-47a" n="3">ᄯᅩ 세가짓 衆生이^ᅀᅡ 다ᇰ다ᅌᅵ 가아 나리니</sent>
<sent type="main" lang="chi" page="47a" n="1">何等爲三。一者慈心不殺具諸戒行。</sent>
<sent type="main" lang="kor" page="47a" n="1">ᄒᆞ나ᄒᆞᆫ 慈心ᄋᆞ로 殺生 아니ᄒᆞ야 여러 가짓 戒行 ᄀᆞᄌᆞ니오</sent>
<sent type="main" lang="chi" page="47a" n="2">二者讀誦大乘方等經典。</sent>
<sent type="main" lang="kor" page="47a" n="2">둘ᄒᆞᆫ 大乘方等經典을 讀誦ᄒᆞᄂᆞ니오</sent>
<sent type="anno" lang="chi" page="47a" n="3">없음</sent>
<sent type="anno" lang="kor" page="47a" n="3">典은 法이라</sent>
<sent type="anno" lang="chi" page="47a" n="4">없음</sent>
<sent type="anno" lang="kor" page="47a" n="4">讀ᄋᆞᆫ 닐그ᇙ시오 誦ᄋᆞᆫ 외오ᇙ시라</sent>
<sent type="main" lang="chi" page="47a" n="5">三者修行六念</sent>
<sent type="main" lang="kor" page="47a" n="5">세ᄒᆞᆫ 여슷가짓 念을 修行ᄒᆞ야</sent>
<sent type="anno" lang="chi" page="47a-47b" n="6">없음</sent>
<sent type="anno" lang="kor" page="47a-47b" n="6">여슷가짓 念은 부텨 念ᄒᆞᅀᆞᄫᆞ며 法 念ᄒᆞ며 쥬ᇰ 念ᄒᆞ며 布施 念ᄒᆞ며 持^戒 念ᄒᆞ며 하ᄂᆞᆯ 念호미라</sent><!--'持戒 念ᄒᆞ[미]'로 보이나 '며'의 잘못으로 판단됨.-->
<sent type="main" lang="chi" page="47b" n="1">迴向發願生彼佛國。</sent>
<sent type="main" lang="kor" page="47b" n="1">廻向發願ᄒᆞ야 뎌 나라해 나고져 願ᄒᆞᄂᆞᆫ 사ᄅᆞ미니</sent>
<sent type="main" lang="chi" page="47b" n="2">具此功德。一日乃至七日。卽得往生。</sent>
<sent type="main" lang="kor" page="47b" n="2">이 功德이 ᄀᆞ조ᄆᆞᆯ ᄒᆞᆯ리어나 닐웨예 니를어나 ᄒᆞ면 즉자히 가아 나리니</sent>
<sent type="main" lang="chi" page="47b-48a" n="3">生彼國時。此人精進勇猛故。阿彌陀如來與觀世音及大勢至</sent>
<sent type="main" lang="kor" page="47b-48a" n="3">뎌 나라해 나ᇙ 時節에 이 사ᄅᆞᄆᆡ 精進이 勇猛혼 다ᄉᆞ로 阿彌陀如來 觀世音 ^ 大勢至와</sent>
<sent type="main" lang="chi" page="48a" n="1">無數化佛百千比丘聲聞大衆無量諸天。七寶宮殿。觀世音菩薩執金剛臺。與大勢至菩薩至行者前。</sent>
<sent type="main" lang="kor" page="48a" n="1">無數 化佛와 百千 比丘 聲聞 大衆 無量 諸天 七寶宮殿과 觀世音菩薩ᄋᆞᆫ 金剛臺 잡고 大勢至菩薩와 行者ㅅ 알ᄑᆡ 오샤</sent>
<sent type="main" lang="chi" page="48a-48b" n="2">阿彌陀佛放大光明照行者身。</sent>
<sent type="main" lang="kor" page="48a-48b" n="2">阿彌陀佛이 큰 光明을 펴샤 ^ 行者ᄋᆡ 모ᄆᆞᆯ 비취시고</sent>
<sent type="main" lang="chi" page="48b" n="1">與諸菩薩授手迎接。</sent>
<sent type="main" lang="kor" page="48b" n="1">諸菩薩ᄃᆞᆯ콰로 소ᄂᆞᆯ 심겨 迎接ᄒᆞ시거든</sent>
<sent type="anno" lang="chi" page="48b" n="2">없음</sent>
<sent type="anno" lang="kor" page="48b" n="2">迎은 마ᄌᆞᆯ씨라</sent>
<sent type="main" lang="chi" page="48b" n="3">觀世音大勢至與無數菩薩。讚歎行者勸進其心。</sent>
<sent type="main" lang="kor" page="48b" n="3">觀世音 大勢至 無數 菩薩와로 行者ᄅᆞᆯ 讚嘆ᄒᆞ야 ᄆᆞᅀᆞᄆᆞᆯ 勸ᄒᆞ야 나ᅀᅩ리니</sent>
<sent type="main" lang="chi" page="48b" n="4">行者見已歡喜踊躍。</sent>
<sent type="main" lang="kor" page="48b" n="4">行者ㅣ 보고 歡喜踊躍ᄒᆞ야</sent>
<sent type="anno" lang="chi" page="48b" n="5">없음</sent>
<sent type="anno" lang="kor" page="48b" n="5">歡喜踊躍ᄋᆞᆫ 깃거 ᄂᆞ소ᄉᆞᆯ씨라</sent>
<sent type="main" lang="chi" page="49a" n="1">自見其身乘金剛臺。隨從佛後。</sent>
<sent type="main" lang="kor" page="49a" n="1">제 모ᄆᆞᆯ 보ᄃᆡ 金剛臺 타 부텻 뒤헤 미졷ᄌᆞᄫᅡ</sent>
<sent type="main" lang="chi" page="49a" n="2">如彈指頃</sent>
<sent type="main" lang="kor" page="49a" n="2">彈指ᄒᆞᇙ ᄉᆞᅀᅵ예</sent>
<sent type="anno" lang="chi" page="49a" n="3">없음</sent>
<sent type="anno" lang="kor" page="49a" n="3">彈指ᄂᆞᆫ 소ᇇ가락 ᄩᆞᆯ씨니 아니한 ᄉᆞᅀᅵ라</sent>
<sent type="main" lang="chi" page="49a" n="4">往生彼國。生彼國已。見佛色身衆相具足。見諸菩薩色相具足。</sent>
<sent type="main" lang="kor" page="49a" n="4">뎌 나라해 가 나아 부텻 色身과 諸菩薩ㅅ 色相ᄋᆞᆯ 보며</sent>
<sent type="main" lang="chi" page="49a" n="5">光明寶林演說妙法。聞已卽悟無生法忍。</sent>
<sent type="main" lang="kor" page="49a" n="5">光明과 보ᄇᆡ옛 수플왜 妙法을 너펴 니르거든 듣고 즉자히 無生法忍ᄋᆞᆯ 알오</sent>
<sent type="main" lang="chi" page="49a-49b" n="6">經須臾間歷事諸佛。遍十方界。於諸佛前次第受記。</sent>
<sent type="main" lang="kor" page="49a-49b" n="6">아니^한 ᄉᆞᅀᅵ예 諸佛을 다 셤기ᅀᆞᄫᅡ 十方 界예 다 가 諸佛ㅅ 알ᄑᆡ 次第로 受記ᄒᆞᅀᆞᆸ고</sent>
<sent type="main" lang="chi" page="49b" n="1">還至本國。得無量百千陀羅尼門。</sent>
<sent type="main" lang="kor" page="49b" n="1">도로 믿나라해 와 無量百千陀羅尼門ᄋᆞᆯ 得ᄒᆞ리니</sent>
<sent type="anno" lang="chi" page="49b" n="2">없음</sent>
<sent type="anno" lang="kor" page="49b" n="2">陀羅尼ᄂᆞᆫ 모도잡다 혼 ᄠᅳ디니 圓覺體예 만ᄒᆞᆫ 德用이 잇ᄂᆞ니 本來 브터 자바 일티 아니ᄒᆞᆯᄊᆡ 모도잡다 ᄒᆞ니라</sent>
<sent type="anno" lang="chi" page="49b-50a" n="3">없음</sent>
<sent type="anno" lang="kor" page="49b-50a" n="3">體로셔 用애 나고 用애셔 體^예 드러가미 門ᄋᆡ 나드ᄃᆞᆺ ᄒᆞᆯᄊᆡ 門이라 ᄒᆞ니라</sent>
<sent type="main" lang="chi" page="50a" n="1">是名上品上生者</sent>
<sent type="main" lang="kor" page="50a" n="1">이 일후미 上品 上生이라</sent>
<sent type="main" lang="chi" page="50a" n="2">上品中生者。不必受持讀誦方等經典。善解義趣。</sent>
<sent type="main" lang="kor" page="50a" n="2">上品 中生ᄋᆞᆫ 方等經典을 구틔여 受持 讀誦 아니ᄒᆞ야도 ᄠᅳ들 이대 아라</sent>
<sent type="main" lang="chi" page="50a" n="3">於第一義心不驚動。</sent>
<sent type="main" lang="kor" page="50a" n="3">第一義예 ᄆᆞᅀᆞᄆᆞᆯ 놀라 뮈우디 아니ᄒᆞ야</sent>
<sent type="main" lang="chi" page="50a-50b" n="4">深信因果不謗大乘。</sent>
<sent type="main" lang="kor" page="50a-50b" n="4">因果ᄅᆞᆯ 기피 信ᄒᆞ며 大乘ᄋᆞᆯ 비웃디 아니ᄒᆞ^야</sent>
<sent type="main" lang="chi" page="50b" n="1">以此功德。迴向願求生極樂國。行此行者命欲終時。</sent>
<sent type="main" lang="kor" page="50b" n="1">이 功德으로 廻向ᄒᆞ야 極樂國에 나고져 ᄒᆞᇙ 사ᄅᆞᄆᆞᆫ 命終ᄒᆞᆯ 쩌긔</sent>
<sent type="main" lang="chi" page="50b" n="2">阿彌陀佛與觀世音及大勢至。無量大衆眷屬圍繞。</sent>
<sent type="main" lang="kor" page="50b" n="2">阿彌陀佛이 觀世音 大勢至와 無量 大衆 眷屬이 圍繞ᄒᆞᅀᆞᄫᅡ</sent>
<sent type="main" lang="chi" page="50b" n="3">持紫金臺至行者前讚言。</sent>
<sent type="main" lang="kor" page="50b" n="3">紫金臺 가져 行者 알ᄑᆡ 오샤 讚歎ᄒᆞ야 니ᄅᆞ샤ᄃᆡ</sent>
<sent type="main" lang="chi" page="50b-51a" n="4">法子。汝行大乘解第一義。是故我今來迎接汝。</sent>
<sent type="main" lang="kor" page="50b-51a" n="4">法^子아 네 大乘을 行ᄒᆞ야 第一義ᄅᆞᆯ 알ᄊᆡ 내 와 迎接ᄒᆞ노라 ᄒᆞ시고</sent>
<sent type="main" lang="chi" page="51a" n="1">與千化佛一時授手。</sent>
<sent type="main" lang="kor" page="51a" n="1">즈믄 化佛와로 ᄒᆞᆫᄢᅴ 소ᄂᆞᆯ 심기시리니</sent>
<sent type="main" lang="chi" page="51a" n="2">行者自見坐紫金臺。合掌叉手</sent>
<sent type="main" lang="kor" page="51a" n="2">行者ㅣ 제 보ᄃᆡ 紫金臺예 안자 合掌叉手ᄒᆞ야</sent>
<sent type="anno" lang="chi" page="51a" n="3">없음</sent>
<sent type="anno" lang="kor" page="51a" n="3">叉手ᄂᆞᆫ 두 소ᇇ가라ᄀᆞᆯ 섯겨를씨라</sent>
<sent type="main" lang="chi" page="51a-51b" n="4">讚歎諸佛。如一念頃。卽生彼國七寶池中。</sent>
<sent type="main" lang="kor" page="51a-51b" n="4">諸佛을 讚嘆ᄒᆞᅀᆞᄫᅡ 一念 ᄊᆞᅀᅵ예 ^ 뎌 나라해 七寶못 가온ᄃᆡ 가 나리니</sent>
<sent type="main" lang="chi" page="51b" n="1">此紫金臺如大寶花。經宿卽開。行者身作紫磨金色。</sent>
<sent type="main" lang="kor" page="51b" n="1">이 紫金臺 큰 보ᄇᆡ옛 고지 ᄀᆞᆮᄒᆞ야 ᄒᆞᄅᆞᆺ밤 자고 프거든 行者ᄋᆡ 모미 紫磨金色이 ᄃᆞ외오</sent>
<sent type="main" lang="chi" page="51b-52a" n="2">足下亦有七寶蓮華。佛及菩薩俱放光明。照行者身目卽開明。</sent>
<sent type="main" lang="kor" page="51b-52a" n="2">발 아래 ᄯᅩ 七寶蓮花ㅣ 잇거든 부텨와 菩薩와 ᄒᆞᆫᄢᅴ 放光ᄒᆞ샤 行者ᄋᆡ 모ᄆᆞᆯ 비취시면 누니 즉^자히 여러 ᄇᆞᆯᄀᆞ리니</sent>
<sent type="main" lang="chi" page="52a" n="1">因前宿習普聞衆聲。純說甚深第一義諦。</sent>
<sent type="main" lang="kor" page="52a" n="1">아ᄅᆡᆺ ᄇᆡᄒᆞᄉᆞᆯ 因ᄒᆞ야 한 소리ᄅᆞᆯ 너비 드로ᄃᆡ 甚히 기픈 第一義諦ᄅᆞᆯ 젼혀 니ᄅᆞ리니</sent>
<sent type="main" lang="chi" page="52a" n="2">卽下金臺禮佛合掌讚歎世尊。</sent>
<sent type="main" lang="kor" page="52a" n="2">즉자히 金臺예 ᄂᆞ려 부텨ᄭᅴ 禮數ᄒᆞᅀᆞᆸ고 合掌ᄒᆞ야 世尊ᄋᆞᆯ 讚嘆ᄒᆞᅀᆞᄫᆞ리니</sent>
<sent type="main" lang="chi" page="52a-52b" n="3">經於七日。應時卽於阿耨多羅三藐三菩提。得不退轉。</sent>
<sent type="main" lang="kor" page="52a-52b" n="3">닐웨 디내면 즉자히 阿耨多羅三藐^三菩提예 므르디 아니호ᄆᆞᆯ 得ᄒᆞ고</sent>
<sent type="main" lang="chi" page="52b" n="1">應時卽能飛至十方。歷事諸佛。於諸佛所修諸三昧。</sent>
<sent type="main" lang="kor" page="52b" n="1">즉자히 ᄂᆞ라ᄃᆞᆮ녀 十方애 다 가 諸佛을 다 셤기ᅀᆞᄫᅡ 諸佛ᄭᅴ 三昧ᄃᆞᆯᄒᆞᆯ 닷가</sent>
<sent type="main" lang="chi" page="52b" n="2">經一小劫得無生法忍現前受記。</sent>
<sent type="main" lang="kor" page="52b" n="2">ᄒᆞᆫ 小劫 디내면 無生忍ᄋᆞᆯ 得ᄒᆞ야 現ᄒᆞᆫ 알ᄑᆡ 授記ᄒᆞ시리니</sent>
<sent type="main" lang="chi" page="52b" n="3">是名上品中生者。</sent>
<sent type="main" lang="kor" page="52b" n="3">이 일후미 上品 中生이라</sent>
<sent type="main" lang="chi" page="52b-53a" n="4">上品下生者。亦信因果不謗大乘。</sent>
<sent type="main" lang="kor" page="52b-53a" n="4">上品 ^ 下生ᄋᆞᆫ ᄯᅩ 因果ᄅᆞᆯ 信ᄒᆞ며 大乘ᄋᆞᆯ 비웃디 아니ᄒᆞ고</sent>
<sent type="main" lang="chi" page="53a" n="1">但發無上道心。以此功德。迴向願求生極樂國。彼行者命欲終時。</sent>
<sent type="main" lang="kor" page="53a" n="1">오직 우 업슨 道理ㅅ ᄆᆞᅀᆞᄆᆞᆯ 發ᄒᆞ야 이 功德으로 廻向ᄒᆞ야 極樂國에 나고져 ᄒᆞᇙ 사ᄅᆞᄆᆞᆫ 命終ᄒᆞᇙ 저긔</sent>
<sent type="main" lang="chi" page="53a-53b" n="2">阿彌陀佛及觀世音并大勢至。與諸眷屬持金蓮華。化作五百化佛來迎此人。</sent>
<sent type="main" lang="kor" page="53a-53b" n="2">阿彌陀佛와 觀世音 大勢至 眷屬ᄃᆞᆯ^콰로 金蓮華 가지시고 五百 부텨를 지ᅀᅥ 와 마ᄌᆞ샤</sent>
<sent type="main" lang="chi" page="53b" n="1">五百化佛一時授手。讚言。</sent>
<sent type="main" lang="kor" page="53b" n="1">五百 化佛이 ᄒᆞᆫᄢᅴ 소ᄂᆞᆯ 심기시고 讚嘆ᄒᆞ야 니ᄅᆞ샤ᄃᆡ</sent>
<sent type="main" lang="chi" page="53b" n="2">法子。汝今淸淨發無上道心。我來迎汝。</sent>
<sent type="main" lang="kor" page="53b" n="2">法子아 네 淸淨ᄒᆞ야 우 업슨 道理ㅅ ᄆᆞᅀᆞᄆᆞᆯ 發ᄒᆞᆯᄊᆡ 내 와 너를 맛노라 ᄒᆞ시리니</sent>
<sent type="main" lang="chi" page="53b-54a" n="3">見此事時。卽自見身坐金蓮花。坐已華合。</sent>
<sent type="main" lang="kor" page="53b-54a" n="3">이 일 보ᇙ 저긔 제 모ᄆᆞᆯ 보ᄃᆡ 金蓮華^애 안자 고지 어우러</sent>
<sent type="main" lang="chi" page="54a" n="1">隨世尊後卽得往生七寶池中。</sent>
<sent type="main" lang="kor" page="54a" n="1">世尊ㅅ 뒤흘 좃ᄌᆞᄫᅡ 즉자히 七寶못 가온ᄃᆡ 가 나아</sent>
<sent type="main" lang="chi" page="54a" n="2">一日一夜蓮花乃開。七日之中乃得見佛。</sent>
<sent type="main" lang="kor" page="54a" n="2">ᄒᆞᆫ 날 ᄒᆞᆫ 바ᄆᆡ 蓮華ㅣ 프거든 닐웻 內예 부텨를 보ᅀᆞᄫᅩᄃᆡ</sent>
<sent type="main" lang="chi" page="54a" n="3">雖見佛身於衆相好心不明了。於三七日後乃了了見。</sent>
<sent type="main" lang="kor" page="54a" n="3">한 相好ᄅᆞᆯ 明白히 몰랫다가 세 닐웨 後에ᅀᅡ 다 보ᅀᆞᄫᆞ며</sent>
<sent type="main" lang="chi" page="54a-54b" n="4">聞衆音聲皆演妙法。遊歷十方供養諸佛。</sent>
<sent type="main" lang="kor" page="54a-54b" n="4">한 소리 다 妙法 너피거든 듣고 十方애 노^녀 諸佛 供養ᄒᆞᅀᆞᆸ고</sent>
<sent type="main" lang="chi" page="54b" n="1">於諸佛前聞甚深法。</sent>
<sent type="main" lang="kor" page="54b" n="1">諸佛ㅅ 알ᄑᆡ 甚히 기픈 法을 듣ᄌᆞᄫᅡ</sent>
<sent type="main" lang="chi" page="54b" n="2">經三小劫得百法明門。住歡喜地。</sent>
<sent type="main" lang="kor" page="54b" n="2">세 小劫 디내오 百法明門ᄋᆞᆯ 得ᄒᆞ야 歡喜地예 住ᄒᆞ리니</sent>
<sent type="anno" lang="chi" page="54b" n="3">없음</sent>
<sent type="anno" lang="kor" page="54b" n="3">歡喜地ᄂᆞᆫ 十地옛 처ᅀᅥ미니 法을 깃글씨라</sent>
<sent type="main" lang="chi" page="54b-55a" n="4">是名上品下生者。是名上輩生想。名第十四觀。</sent>
<sent type="main" lang="kor" page="54b-55a" n="4">이 일후미 上品 下生이니 이 일후미 上輩生想이니 일후^미 第十四觀이라</sent>
<sent type="anno" lang="chi" page="55a" n="1">없음</sent>
<sent type="anno" lang="kor" page="55a" n="1">上輩ᄂᆞᆫ 웃 무리라</sent>
<sent type="main" lang="chi" page="55a" n="2">佛告阿難及韋提希。中品上生者。若有衆生受持五戒。持八戒齋。</sent>
<sent type="main" lang="kor" page="55a" n="2">부톄 阿難이와 韋提希ᄃᆞ려 니ᄅᆞ샤ᄃᆡ 中品 上生ᄋᆞᆫ 衆生이 五戒ᄅᆞᆯ 디니며 八戒齋ᄅᆞᆯ 디녀</sent>
<sent type="main" lang="chi" page="55a" n="3">修行諸戒。不造五逆。無衆過惡。</sent>
<sent type="main" lang="kor" page="55a" n="3">여러 戒ᄅᆞᆯ 修行ᄒᆞ고 五逆을 짓디 아니ᄒᆞ며 여러 가짓 허므리 업서</sent>
<sent type="main" lang="chi" page="55a-55b" n="4">以此善根。迴向願求生於西方極樂世界。行者臨命終時。</sent>
<sent type="main" lang="kor" page="55a-55b" n="4">이 善根ᄋᆞ로 ^ 廻向ᄒᆞ야 極樂世界예 나고져 ᄒᆞᇙ 사ᄅᆞᄆᆞᆫ 命終ᄒᆞᇙ 저긔</sent>
<sent type="main" lang="chi" page="55b" n="1">阿彌陀佛與諸比丘眷屬圍繞。放金色光至其人所。</sent>
<sent type="main" lang="kor" page="55b" n="1">阿彌陀佛이 比丘ᄃᆞᆯ콰 眷屬이 圍繞ᄒᆞᅀᆞᄫᅡ 金色光ᄋᆞᆯ 펴샤 그 사ᄅᆞᄆᆡ손ᄃᆡ 오샤</sent>
<sent type="main" lang="chi" page="55b-56a" n="2">演說苦空無常無我。讚歎出家得離衆苦。</sent>
<sent type="main" lang="kor" page="55b-56a" n="2">苦空 無常 無我ᄅᆞᆯ 너펴 니르시고 出家ᄒᆞ야 受苦 여희논 ^ 주를 讚嘆ᄒᆞ시리니</sent>
<sent type="main" lang="chi" page="56a" n="1">行者見已心大歡喜。自見己身坐蓮花臺。</sent>
<sent type="main" lang="kor" page="56a" n="1">行者ㅣ ᄀᆞ자ᇰ 歡喜ᄒᆞ야 제 모ᄆᆞᆯ 보ᄃᆡ 蓮華臺예 안자</sent>
<sent type="main" lang="chi" page="56a" n="2">長跪合掌爲佛作禮。未舉頭頃卽得往生極樂世界。蓮花尋開。</sent>
<sent type="main" lang="kor" page="56a" n="2">ᄭᅮ러 合掌ᄒᆞ야 부텨ᄭᅴ 禮數ᄒᆞᅀᆞᆸ고 머리 몯 든 ᄉᆞᅀᅵ예 極樂世界예 가 나거든 蓮華ㅣ 미조차 프리니</sent>
<sent type="main" lang="chi" page="56a-56b" n="3">當華敷時。聞衆音聲讚歎四諦。應時卽得阿羅漢道。三明六通具八解脫。</sent>
<sent type="main" lang="kor" page="56a-56b" n="3">곳 프ᇙ 時節에 한 소리 四諦 讚嘆커^든 듣고 즉자히 阿羅漢道ᄅᆞᆯ 得ᄒᆞ야 三明六通과 八解脫이 ᄀᆞᄌᆞ리니</sent>
<sent type="main" lang="chi" page="56b" n="1">是名中品上生者。</sent>
<sent type="main" lang="kor" page="56b" n="1">이 일후미 中品 上生이라</sent>
<sent type="main" lang="chi" page="56b" n="2">中品中生者。若有衆生。若一日一夜持八戒齋。若一日一夜持沙彌戒。</sent>
<sent type="main" lang="kor" page="56b" n="2">中品 中生ᄋᆞᆫ 衆生이 ᄒᆞᆫ 날 ᄒᆞᆫ 바ᄆᆞᆯ 八戒齋ᄅᆞᆯ 디니거나 ᄒᆞᆫ 날 ᄒᆞᆫ 바ᄆᆞᆯ 沙彌戒ᄅᆞᆯ 디니거나</sent>
<sent type="anno" lang="chi" page="56b-57a" n="3">없음</sent>
<sent type="anno" lang="kor" page="56b-57a" n="3">沙彌十戒ᄅᆞᆯ 受ᄒᆞ^ᄂᆞ니라</sent>
<sent type="main" lang="chi" page="57a" n="1">若一日一夜持具足戒。</sent>
<sent type="main" lang="kor" page="57a" n="1">ᄒᆞᆫ 날 ᄒᆞᆫ 바ᄆᆞᆯ 具足戒ᄅᆞᆯ 디니거나 ᄒᆞ야</sent>
<sent type="anno" lang="chi" page="57a" n="2">없음</sent>
<sent type="anno" lang="kor" page="57a" n="2">具足戒ᄂᆞᆫ ᄀᆞᄌᆞᆫ 戒니 五戒ᄂᆞᆫ 下品이오 十戒ᄂᆞᆫ 中品이오 具戒ᄂᆞᆫ 上品이라</sent>
<sent type="main" lang="chi" page="57a" n="3">威儀無缺。以此功德。迴向願求生極樂國。</sent>
<sent type="main" lang="kor" page="57a" n="3">威儀 이즌 ᄃᆡ 업서[威儀ᄂᆞᆫ 擧動이라 ᄒᆞᄃᆞᆺ ᄒᆞᆫ 마리라] 이 功德으로 廻向ᄒᆞ야 極樂國에 나고져 ᄒᆞ야</sent>
<sent type="main" lang="chi" page="57a" n="4">戒香薰修。如此行者命欲終時。</sent>
<sent type="main" lang="kor" page="57a" n="4">戒香ᄋᆞᆯ 퓌워 닷ᄂᆞᆫ 사ᄅᆞᄆᆞᆫ 命終ᄒᆞᇙ 저긔</sent>
<sent type="main" lang="chi" page="57b" n="1">見阿彌陀佛與諸眷屬放金色光。持七寶蓮花至行者前。</sent>
<sent type="main" lang="kor" page="57b" n="1">阿彌陀佛이 眷屬과로 金色光ᄋᆞᆯ 펴시고 七寶蓮華 가지샤 行者ᄋᆡ 알ᄑᆡ 오나시든</sent>
<sent type="main" lang="chi" page="57b" n="2">行者自聞空中有聲。讚言。</sent>
<sent type="main" lang="kor" page="57b" n="2">行者ㅣ 드로ᄃᆡ 空中에셔 讚嘆ᄒᆞ야 니ᄅᆞ샤ᄃᆡ</sent>
<sent type="main" lang="chi" page="57b-58a" n="3">善男子。如汝善人。隨順三世諸佛教故。我來迎汝。</sent>
<sent type="main" lang="kor" page="57b-58a" n="3">善男子아 네 三世 諸佛ㅅ 敎法을 조차 順ᄒᆞᆯᄊᆡ 내 와 너를 맛노^라 ᄒᆞ시리니</sent>
<sent type="main" lang="chi" page="58a" n="1">行者自見坐蓮花上。蓮花卽合。</sent>
<sent type="main" lang="kor" page="58a" n="1">行者ㅣ 제 보ᄃᆡ 蓮華ㅅ 우희 안자 蓮華ㅣ 즉자히 어우러</sent>
<sent type="main" lang="chi" page="58a" n="2">生於西方極樂世界。在寶池中。經於七日蓮花乃敷。</sent>
<sent type="main" lang="kor" page="58a" n="2">極樂世界예 나아 보ᄇᆡ못 가온ᄃᆡ 이셔 닐웨 디내오</sent>
<sent type="main" lang="chi" page="58a" n="3">花既敷已。開目合掌讚歎世尊。</sent>
<sent type="main" lang="kor" page="58a" n="3">蓮華ㅣ 프거든 눈 ᄠᅥ 合掌ᄒᆞ야 世尊ᄋᆞᆯ 讚嘆ᄒᆞᅀᆞᆸ고</sent>
<sent type="main" lang="chi" page="58a-58b" n="4">聞法歡喜得須陀洹。經半劫已成阿羅漢。</sent>
<sent type="main" lang="kor" page="58a-58b" n="4">法 듣ᄌᆞᆸ고 깃거 須陀洹ᄋᆞᆯ 得ᄒᆞ야 半^劫 디내오ᅀᅡ 阿羅漢ᄋᆞᆯ 일우리니</sent>
<sent type="main" lang="chi" page="58b" n="1">是名中品中生者。</sent>
<sent type="main" lang="kor" page="58b" n="1">이 일후미 中品 中生이라</sent>
<sent type="main" lang="chi" page="58b" n="2">中品下生者。若有善男子善女人。孝養父母行世仁義。</sent>
<sent type="main" lang="kor" page="58b" n="2">中品 下生ᄋᆞᆫ 善男子 善女人이 어버ᅀᅵ 孝養ᄒᆞ며 世間애 ᄃᆞᆫ뇨ᄃᆡ 仁慈ᄒᆞᆫ ᄆᆞᅀᆞᄆᆞᆯ ᄒᆞ면</sent>
<sent type="main" lang="chi" page="58b" n="3">此人命欲終時遇善知識。</sent>
<sent type="main" lang="kor" page="58b" n="3">命終ᄒᆞᇙ 저긔 善知識ᄋᆞᆯ 맛나아</sent>
<sent type="anno" lang="chi" page="58b" n="4">없음</sent>
<sent type="anno" lang="kor" page="58b" n="4">善知識ᄋᆞᆫ 이든 아로리라</sent>
<sent type="main" lang="chi" page="58b-59a" n="5">爲其廣說阿彌陀佛國土樂事。</sent>
<sent type="main" lang="kor" page="58b-59a" n="5">阿^彌陀佛國엣 즐거ᄫᅳᆫ 이ᄅᆞᆯ 너비 니르며</sent>
<sent type="main" lang="chi" page="59a" n="1">亦說法藏比丘四十八大願。</sent>
<sent type="main" lang="kor" page="59a" n="1">法藏比丘의 마ᅀᆞᆫ여듧 願을 ᄯᅩ 니르거든</sent>
<sent type="anno" lang="chi" page="59a" n="2">없음</sent>
<sent type="anno" lang="kor" page="59a" n="2">法藏比丘는 이젯 無量壽佛이시니</sent>
<sent type="anno" lang="chi" page="59a" n="3">佛語阿難。時世自在王佛。告法藏比丘。</sent>
<sent type="anno" lang="kor" page="59a" n="3">디나건 無數劫에 부톄 겨샤ᄃᆡ 일후미 世自在王 如來러시니</sent>
<sent type="anno" lang="chi" page="59a" n="4">比丘白佛。斯義弘深非我境界。唯願世尊廣爲敷演諸佛如來淨土之行。</sent>
<sent type="anno" lang="kor" page="59a" n="4">그저긔 ᄒᆞᆫ 國王이 부텻 說法 듣ᄌᆞᄫᆞ시고 無上道理옛 ᄠᅳ들 發ᄒᆞ샤</sent>
<sent type="anno" lang="chi" page="59a" n="5">없음</sent>
<sent type="anno" lang="kor" page="59a" n="5">나라 ᄇᆞ리시고 沙門 ᄃᆞ외샤 일후미 法藏이러시니</sent>
<sent type="anno" lang="chi" page="59a-59b" n="6">없음</sent>
<sent type="anno" lang="kor" page="59a-59b" n="6">ᄌᆡ죄 노ᄑᆞ시며 智慧와 勇猛^괘 世間애 솟나시더니</sent>
<sent type="anno" lang="chi" page="59b" n="1">法藏比丘說此頌已。而白佛言。唯然世尊。我發無上正覺之心。願佛爲我廣宣經法。我當修行攝取佛國淸淨莊嚴無量妙土。</sent>
<sent type="anno" lang="kor" page="59b" n="1">부텻긔 ᄉᆞᆯᄫᆞ샤ᄃᆡ 내 無上道理옛 ᄠᅳ들 發호니 願ᄒᆞᆫᄃᆞᆫ 經法을 니ᄅᆞ샤</sent>
<sent type="anno" lang="chi" page="59b" n="2">令我於世速成正覺。拔諸生死勤苦之本。</sent>
<sent type="anno" lang="kor" page="59b" n="2">正覺ᄋᆞᆯ 어셔 일워 죽사릿 根源을 ᄲᅡᅘᅧ나긔 ᄒᆞ쇼셔 내 修行호리ᅌᅵ다</sent>
<sent type="anno" lang="chi" page="59b" n="3">於是世自在王佛。卽爲廣說二百一十億諸佛剎土天人之善惡國土之粗妙。</sent>
<sent type="anno" lang="kor" page="59b" n="3">그ᄢᅴ 世自在王佛이 二百一十億 諸佛 나라햇 天人ᄋᆡ 어딜며 사오나ᄫᅩᆷ과 ᄯᅡᄒᆡ 골업스며 됴호ᄆᆞᆯ 닐어시ᄂᆞᆯ</sent>
<sent type="anno" lang="chi" page="59b" n="4">時彼比丘聞佛所說嚴淨國土。具足五劫。菩薩聞已修行此法。緣致滿足無量大願。</sent>
<sent type="anno" lang="kor" page="59b" n="4">法藏比丘ㅣ 듣ᄌᆞᄫᆞ시고 다ᄉᆞᆺ 劫을 修行ᄒᆞ샤 世自在王如來ㅅ 알ᄑᆡ 마ᅀᆞᆫ여듧가짓 큰 願을 發ᄒᆞ시니</sent>
<sent type="anno" lang="chi" page="59b-60a" n="5">設我得佛。國有地獄餓鬼畜生者。不取正覺。</sent>
<sent type="anno" lang="kor" page="59b-60a" n="5">ᄒᆞ나핸 내 成佛ᄒᆞ야 나라해 地獄 餓^鬼 畜生 일훔곳 이시면 내 乃終내 正覺 일우디 아니호리ᅌᅵ다</sent>
<sent type="anno" lang="chi" page="60a" n="1">設我得佛。國中人天。壽終之後。復更三惡道者。不取正覺。</sent>
<sent type="anno" lang="kor" page="60a" n="1">둘헨 내 成佛ᄒᆞ야 나랏 衆生이 三惡道애 ᄠᅥ러디리 이시면 내 乃終내 正覺 일우디 아니호리ᅌᅵ다</sent>
<sent type="anno" lang="chi" page="60a" n="2">設我得佛。國中人天。不悉真金色者。不取正覺。</sent>
<sent type="anno" lang="kor" page="60a" n="2">세헨 내 成佛ᄒᆞ야 나랏 有情이 다 眞金色곳 아니면 내 乃終내 正覺을 일우디 아니호리ᅌᅵ다</sent>
<sent type="anno2" lang="chi" page="60a" n="3">없음</sent>
<sent type="anno2" lang="kor" page="60a" n="3">有情은 ᄠᅳᆮ 잇ᄂᆞᆫ 거시라</sent>
<sent type="anno" lang="chi" page="60a" n="4">設我得佛。國中人天。形色不同有好醜者。不取正覺。</sent>
<sent type="anno" lang="kor" page="60a" n="4">네헨 내 成佛ᄒᆞ야 나랏 有情의 야ᇰᄌᆡ 고ᄫᆞ니 구즈니 이시면 正覺 일우디 아니호리ᅌᅵ다</sent>
<sent type="anno" lang="chi" page="60a-60b" n="5">設我得佛。國中人天。不悉識宿命。下至知百千億那由他諸劫事者。不取正覺。</sent>
<sent type="anno" lang="kor" page="60a-60b" n="5">다ᄉᆞ샌 내 成佛ᄒᆞ야 나랏 有情이 宿命을 몯 得ᄒᆞ야 億那由^陀 百千劫엣 이ᄅᆞᆯ 모ᄅᆞ면 正覺 일우디 아니호리ᅌᅵ다</sent>
<sent type="anno" lang="chi" page="60b" n="1">設我得佛。國中人天。不得天眼。下至見百千億那由他諸佛國者。不取正覺。</sent>
<sent type="anno" lang="kor" page="60b" n="1">여스센 내 成佛ᄒᆞ야 나랏 有情이 天眼이 업서 億那由他 百千 諸佛 나라ᄒᆞᆯ 몯 보면 正覺 일우디 아니호리ᅌᅵ다</sent>
<sent type="anno" lang="chi" page="60b" n="2">設我得佛。國中人天。不得天耳。下至聞百千億那由他諸佛所說。不悉受持者。不取正覺。</sent>
<sent type="anno" lang="kor" page="60b" n="2">닐구벤 내 成佛ᄒᆞ야 나랏 有情이 天耳ᄅᆞᆯ 몯 어더 億那由他 百千 諸佛 說法을 몯 드르면 正覺 일우디 아니호리ᅌᅵ다</sent>
<sent type="anno" lang="chi" page="60b-61a" n="3">設我得佛。國中人天。不得見他心智。下至知百千億那由他諸佛國中衆生心念者。不取正覺。</sent>
<sent type="anno" lang="kor" page="60b-61a" n="3">여들벤 내 成佛ᄒᆞ야 나랏 有情이 他心智 업서 億那由他 百千 佛國엣 有情의 ᄆᆞᅀᆞᆷ 모ᄅᆞ면 正覺 일우디 아니^호리ᅌᅵ다</sent>
<sent type="anno2" lang="chi" page="61a" n="1">없음</sent>
<sent type="anno2" lang="kor" page="61a" n="1">他心智ᄂᆞᆫ ᄂᆞᄆᆡ ᄆᆞᅀᆞᆷ 아ᄂᆞᆫ 智慧라</sent>
<sent type="anno" lang="chi" page="61a" n="2">設我得佛。國中人天。不得神足。一念頃下至不能超過百千億那由他諸佛國者。不取正覺。</sent>
<sent type="anno" lang="kor" page="61a" n="2">아호밴 내 成佛ᄒᆞ야 나랏 有情이 神通 몯 어더 ᄒᆞᆫ 念 ᄊᆞᅀᅵ예 億佛 나라ᄒᆞᆯ 몯 디나가면 正覺 일우디 아니호리ᅌᅵ다</sent>
<sent type="anno" lang="chi" page="61a" n="3">設我得佛。國中人天。若起想念貪計身者。不取正覺。</sent>
<sent type="anno" lang="kor" page="61a" n="3">열헨 내 成佛ᄒᆞ야 나랏 有情이 죠고맛 내라 뎨라 혼 ᄠᅳᆮ 이시면 正覺 일우디 아니호리ᅌᅵ다</sent>
<sent type="anno" lang="chi" page="61a" n="4">設我得佛。國中人天。不住定聚。必至滅度者。不取正覺。</sent>
<sent type="anno" lang="kor" page="61a" n="4">열ᄒᆞ나핸 내 成佛ᄒᆞ야 나랏 有情이 正覺 일우오ᄆᆞᆯ 一定티 몯ᄒᆞ면 正覺 일우디 아니호리ᅌᅵ다</sent>
<sent type="anno" lang="chi" page="61a-61b" n="5">設我得佛。光明有能限量。下至不照百千億那由他諸佛國者。不取正覺。</sent>
<sent type="anno" lang="kor" page="61a-61b" n="5">열둘헨 내 成佛ᄒᆞ야 나랏 有情이 光明이 그지 이셔 那由他 百千億佛 나라ᄒᆞᆯ 몯 비^취면 正覺 일우디 아니호리ᅌᅵ다</sent>
<sent type="anno" lang="chi" page="61b" n="1">設我得佛。壽命有能限量。下至百千億那由他劫者。不取正覺。</sent>
<sent type="anno" lang="kor" page="61b" n="1">열세헨 내 成佛ᄒᆞ야 나랏 有情이 목수미 그지 이시면 正覺 일우디 아니호리ᅌᅵ다</sent>
<sent type="anno" lang="chi" page="61b" n="2">設我得佛。國中聲聞有能計量。乃至三千大千世界衆生緣覺。於百千劫悉共計挍知其數者。不取正覺。</sent>
<sent type="anno" lang="kor" page="61b" n="2">열네헨 내 成佛ᄒᆞ야 나랏 聲聞ㅅ 數를 알리 이시면 正覺 일우디 아니호리ᅌᅵ다</sent>
<sent type="anno" lang="chi" page="61b" n="3">設我得佛。國中人天。壽命無能限量。除其本願脩短自在。若不爾者。不取正覺。</sent>
<sent type="anno" lang="kor" page="61b" n="3">열다ᄉᆞ샌 내 成佛ᄒᆞ야 나랏 有情이 願力으로 다ᄅᆞᆫ ᄃᆡ 가 나리 外예 목수미 그지업디 아니ᄒᆞ면 正覺 일우디 아니호리ᅌᅵ다</sent>
<sent type="anno" lang="chi" page="61b" n="4">設我得佛。國中人天。乃至聞有不善名者。不取正覺。</sent>
<sent type="anno" lang="kor" page="61b" n="4">열여스센 내 成佛ᄒᆞ야 나랏 有情이 몯 됴ᄒᆞᆫ 일훔 이시면 正覺 일우디 아니호리ᅌᅵ다</sent>
<sent type="anno" lang="chi" page="61b-62a" n="5">設我得佛。十方世界無量諸佛。不悉諮嗟稱我名者。不取正覺。</sent>
<sent type="anno" lang="kor" page="61b-62a" n="5">열닐구벤 내 成佛ᄒᆞ야 그지업슨 나랏 無數 諸^佛이 내 나라ᄒᆞᆯ 모다 일ᄏᆞ라 讚嘆 아니ᄒᆞ시면 正覺 일우디 아니호리ᅌᅵ다</sent>
<sent type="anno" lang="chi" page="62a" n="1">設我得佛。十方衆生至心信樂。欲生我國乃至十念。若不生者不取正覺。唯除五逆誹謗正法。</sent>
<sent type="anno" lang="kor" page="62a" n="1">열여들벤 내 成佛ᄒᆞ야 녀느 나랏 有情이 正法 비우ᅀᅳ며 聖人 헐리 外예 내 일훔 듣고 내 나라해 나고져 願ᄒᆞ야 열 번 念호매 아니 나면 正覺 일우디 아니호리ᅌᅵ다</sent>
<sent type="anno" lang="chi" page="62a" n="2">設我得佛。十方衆生發菩提心修諸功德。至心發願欲生我國。臨壽終時。假令不與大衆圍遶現其人前者。不取正覺。</sent>
<sent type="anno" lang="kor" page="62a" n="2">열아호밴 내 成佛ᄒᆞ야 녀느 나랏 有情이 菩提心ᄋᆞᆯ 發ᄒᆞ야 極樂國에 나고져 願ᄒᆞᇙ 사ᄅᆞ미 命終ᄒᆞᆯ 쩌긔 내 그 사ᄅᆞᄆᆡ 알ᄑᆡ 現호리니 그러티 아니ᄒᆞ면 正覺 일우디 아니호리ᅌᅵ다</sent>
<sent type="anno" lang="chi" page="62a-62b" n="3">設我得佛。十方衆生聞我名號係念我國殖諸德本。至心迴向欲生我國。不果遂者。不取正覺。</sent>
<sent type="anno" lang="kor" page="62a-62b" n="3">스믈헨 내 成佛ᄒᆞ야 녀느 나랏 ^ 有情이 내 일훔 니르거든 듣고 됴ᄒᆞᆫ 根源으로 廻向ᄒᆞ야 내 나라해 나고져 願ᄒᆞᇙ 사ᄅᆞ미 그리옷 아니ᄒᆞ면 正覺 일우디 아니호리ᅌᅵ다</sent>
<sent type="anno" lang="chi" page="62b" n="1">設我得佛。國中人天。不悉成滿三十二大人相者。不取正覺。爲衆生故被弘誓鎧。積累德本度脫一切。</sent>
<sent type="anno" lang="kor" page="62b" n="1">스믈ᄒᆞ나핸 내 成佛ᄒᆞ야 나랏 菩薩이 다 三十二相이 ᄀᆞᆺ디 아니ᄒᆞ면 正覺 일우디 아니호리ᅌᅵ다</sent>
<sent type="anno" lang="chi" page="62b" n="2">設我得佛。他方佛土諸菩薩衆來生我國。究竟必至一生補處。除其本願自在所化。遊諸佛國修菩薩行。供養十方諸佛如來。開化恒沙無量衆生。使立無上正真之道。超出常倫。諸地之行。現前修習普賢之德。若不爾者不取正覺。</sent>
<sent type="anno" lang="kor" page="62b" n="2">스믈둘헨 내 成佛ᄒᆞ야 나랏 菩薩이 다 一生補處ㅅ 地位며 普賢道ᄅᆞᆯ 行티 아니ᄒᆞ면 正覺 일우디 아니호리ᅌᅵ다</sent>
<sent type="anno2" lang="chi" page="62b" n="3">없음</sent>
<sent type="anno2" lang="kor" page="62b" n="3">普ᄂᆞᆫ 너블씨니 德이 몯 ᄀᆞᄌᆞᆫ 줄 업슬씨오</sent>
<sent type="anno2" lang="chi" page="62b-63a" n="4">없음</sent>
<sent type="anno2" lang="kor" page="62b-63a" n="4">賢은 어딜씨니 우흐로 부텻 敎化ᄅᆞᆯ 돕ᄉᆞᆸ고 아래로 ^ 衆生ᄋᆞᆯ 利케 ᄒᆞᆯ씨라</sent>
<sent type="anno" lang="chi" page="63a" n="1">設我得佛。國中菩薩。承佛神力供養諸佛。一食之頃不能遍至無量無數億那由他諸佛國者不取正覺。</sent>
<sent type="anno" lang="kor" page="63a" n="1">스믈세헨 내 成佛ᄒᆞ야 나랏 菩薩이 아ᄎᆞᄆᆡ 다ᄅᆞᆫ 나랏 無數 諸佛을 供養ᄒᆞᅀᆞᆸ고 밥 前에 도라오리니 그러티 아니ᄒᆞ면 正覺 일우디 아니호리ᅌᅵ다</sent>
<sent type="anno" lang="chi" page="63a" n="2">設我得佛。國中菩薩。在諸佛前現其德本。諸所求欲供養之具。若不如意者。不取正覺。</sent>
<sent type="anno" lang="kor" page="63a" n="2">스믈네헨 내 成佛ᄒᆞ야 나랏 菩薩이 種種 供養ᄒᆞ욜 꺼스로 諸佛ᄭᅴ 됴ᄒᆞᆫ 根源 심구ᄃᆡ 不足ᄒᆞ면 正覺 일우디 아니호리ᅌᅵ다</sent>
<sent type="anno" lang="chi" page="63a" n="3">設我得佛。國中菩薩不能演說一切智者。不取正覺。</sent>
<sent type="anno" lang="kor" page="63a" n="3">스믈다ᄉᆞ샌 내 成佛ᄒᆞ야 나랏 菩薩이 一切 智예 이대 順히 드디 몯ᄒᆞ면 正覺 일우디 아니호리ᅌᅵ다</sent>
<sent type="anno" lang="chi" page="63a-63b" n="4">設我得佛。國中菩薩不得金剛那羅延身者。不取正覺。</sent>
<sent type="anno" lang="kor" page="63a-63b" n="4">스믈여스센 내 成佛ᄒᆞ야 나랏 菩^薩이 那羅延 구든 히미 업스면 正覺 일우디 아니호리ᅌᅵ다</sent>
<sent type="anno" lang="chi" page="63b" n="1">設我得佛。國中人天。一切萬物嚴淨光麗。形色殊特窮微極妙無能稱量。其諸衆生。乃至逮得天眼。有能明了辨其名數者。不取正覺。</sent>
<sent type="anno" lang="kor" page="63b" n="1">스믈닐구벤 내 成佛ᄒᆞ야 나랏 莊嚴엣 거슬 아뫼어나 能히 알며 다 펴 니르면 正覺 일우디 아니호리ᅌᅵ다</sent>
<sent type="anno" lang="chi" page="63b" n="2">設我得佛。國中菩薩。乃至少功德者。不能知見其道場樹無量光色高四百萬里者。不取正覺。</sent>
<sent type="anno" lang="kor" page="63b" n="2">스믈여들벤 내 成佛ᄒᆞ야 나라해 그지업슨 여러 비쳇 寶樹를 菩薩ᄃᆞᆯ히 ᄉᆞᄆᆞᆺ 아디 몯ᄒᆞ면 正覺 일우디 아니호리ᅌᅵ다</sent>
<sent type="anno" lang="chi" page="63b" n="3">設我得佛。國中菩薩。若受讀經法諷誦持說。而不得辯才智慧者。不取正覺。</sent>
<sent type="anno" lang="kor" page="63b" n="3">스믈아호밴 내 成佛ᄒᆞ야 나랏 衆生이 어딘 辯才ᄅᆞᆯ 몯 어드면 正覺 일우디 아니호리ᅌᅵ다</sent>
<sent type="anno" lang="chi" page="63b-64a" n="4">設我得佛。國中菩薩。智慧辯才若可限量者。不取正覺。</sent>
<sent type="anno" lang="kor" page="63b-64a" n="4">셜흐넨 내 成佛ᄒᆞ야 나랏 菩薩이 ᄀᆞᆺ 업슨 辯才ᄅᆞᆯ 몯 일우면 正覺 일우디 ^ 아니호리ᅌᅵ다</sent>
<sent type="anno" lang="chi" page="64a" n="1">設我得佛。國土淸淨。皆悉照見十方一切無量無數不可思議諸佛世界。猶如明鏡睹其面像。若不爾者。不取正覺。</sent>
<sent type="anno" lang="kor" page="64a" n="1">셜흔ᄒᆞ나핸 내 成佛ᄒᆞ야 나라히 光明이 조ᄒᆞ야 부텻 나라ᄒᆞᆯ 다 비취유미 거우루에 ᄂᆞᆺ 뵈ᄃᆞᆺ 아니ᄒᆞ면 正覺 일우디 아니호리ᅌᅵ다</sent>
<sent type="anno" lang="chi" page="64a" n="2">設我得佛。自地以上至于虛空。宮殿樓觀池流華樹。國土所有一切萬物。皆以無量雜寶百千種香而共合成。嚴飾奇妙超諸人天。其香普薰十方世界。菩薩聞者皆修佛行。若不爾者。不取正覺。</sent>
<sent type="anno" lang="kor" page="64a" n="2">셜흔둘헨 내 成佛ᄒᆞ야 나랏 內예 그지업슨 소리 世界예 솟나디 몯ᄒᆞ면 正覺 일우디 아니호리ᅌᅵ다</sent>
<sent type="anno" lang="chi" page="64a" n="3">設我得佛。十方無量不可思議諸佛世界衆生之類。蒙我光明觸其體者。身心柔軟超過人天。若不爾者。不取正覺。</sent>
<sent type="anno" lang="kor" page="64a" n="3">셜흔세헨 내 成佛ᄒᆞ야 十方 衆生이 내 光明 비취유믈 니버 몸과 ᄆᆞᅀᆞᆷ괘 便安코 즐겁디 몯ᄒᆞ면 正覺 일우디 아니호리ᅌᅵ다</sent>
<sent type="anno" lang="chi" page="64a-64b" n="4">設我得佛。十方無量不可思議諸佛世界衆生之類。聞我名字。不得菩薩無生法忍諸深總持者。不取正覺。</sent>
<sent type="anno" lang="kor" page="64a-64b" n="4">셜흔네헨 내 成佛ᄒᆞ야 十方 菩薩이 내 일훔 듣고 陀羅尼ᄅᆞᆯ 得디 몯ᄒᆞ면 正覺 ^ 일우디 아니호리ᅌᅵ다</sent>
<sent type="anno" lang="chi" page="64b" n="1">設我得佛。十方無量不可思議諸佛世界。其有女人聞我名字。歡喜信樂發菩提心厭惡女身。壽終之後復爲女像者。不取正覺。</sent>
<sent type="anno" lang="kor" page="64b" n="1">셜흔다ᄉᆞ샌 내 成佛ᄒᆞ야 諸佛 나랏 中에 겨지비 내 일훔 듣고 淸淨ᄒᆞᆫ 信ᄋᆞᆯ 得하야 菩提心ᄋᆞᆯ 發ᄒᆞ야 後生애 겨지븨 모ᄆᆞᆯ ᄇᆞ리디 몯ᄒᆞ면 正覺 일우디 아니호리ᅌᅵ다</sent>
<sent type="anno" lang="chi" page="64b" n="2">設我得佛。十方無量不可思議諸佛世界諸菩薩衆。聞我名字。壽終之後常修梵行至成佛道。若不爾者。不取正覺。</sent>
<sent type="anno" lang="kor" page="64b" n="2">셜흔여스센 내 成佛ᄒᆞ야 諸佛 나랏 中에 菩薩이 내 일훔 듣고 修行ᄒᆞ야 菩提예 다ᄃᆞᆮ디 몯ᄒᆞ면 正覺 일우디 아니호리ᅌᅵ다</sent>
<sent type="anno" lang="chi" page="64b-65a" n="3">設我得佛。十方無量不可思議諸佛世界諸天人民。聞我名字。五體投地稽首作禮。歡喜信樂修菩薩行。諸天世人莫不致敬。若不爾者。不取正覺。</sent>
<sent type="anno" lang="kor" page="64b-65a" n="3">셜흔닐구벤 내 成佛ᄒᆞ야 十方 菩薩이 내 일훔 듣고 淸淨ᄒᆞᆫ ᄆᆞᅀᆞᄆᆞᆯ 發ᄒᆞ며 一切 天人이 恭敬ᄒᆞ야 禮數 아^니ᄒᆞ면 正覺 일우디 아니호리ᅌᅵ다</sent>
<sent type="anno" lang="chi" page="65a" n="1">設我得佛。國中人天。欲得衣服隨念卽至。如佛所讚應法妙服自然在身。若有裁縫染治浣濯者。不取正覺。</sent>
<sent type="anno" lang="kor" page="65a" n="1">셜흔여들벤 내 成佛ᄒᆞ야 나랏 衆生ᄋᆡ 니불 오시 ᄆᆞᅀᆞ매 머거든 즉자히 다ᄃᆞᆮ디 아니ᄒᆞ면 正覺 일우디 아니호리ᅌᅵ다</sent>
<sent type="anno" lang="chi" page="65a" n="2">設我得佛。國中人天。所受快樂。不如漏盡比丘者。不取正覺。</sent>
<sent type="anno" lang="kor" page="65a" n="2">셜흔아호밴 내 成佛ᄒᆞ야 衆生ᄃᆞᆯ히 내 나라해 ᄀᆞᆺ 나다가며 다 ᄆᆞᅀᆞ미 조코 便安코 즐거ᄫᅮ미 羅漢 ᄀᆞᆮ호ᄆᆞᆯ 得디 몯ᄒᆞ면 正覺 일우디 아니호리ᅌᅵ다</sent>
<sent type="anno" lang="chi" page="65a" n="3">設我得佛。國中菩薩。隨意欲見十方無量嚴淨佛土。應時如願。於寶樹中皆悉照見。猶如明鏡睹其面像。若不爾者。不取正覺。</sent>
<sent type="anno" lang="kor" page="65a" n="3">마ᅀᆞ낸 내 成佛ᄒᆞ야 나랏 衆生이 諸佛ㅅ 조ᄒᆞᆫ 나라ᄒᆞᆯ 보고져 ᄒᆞ거든 寶樹ㅅ ᄉᆞᅀᅵ예 다 現티 아니ᄒᆞ면 正覺 일우디 아니호리ᅌᅵ다</sent>
<sent type="anno" lang="chi" page="65a-65b" n="4">設我得佛。他方國土諸菩薩衆。聞我名字至于得佛。諸根缺陋不具足者。不取正覺。</sent>
<sent type="anno" lang="kor" page="65a-65b" n="4">마ᅀᆞᆫᄒᆞ나핸 내 成佛ᄒᆞ야 ^ 녀느 나랏 衆生이 내 일훔 듣고 諸根이 이즌 ᄃᆡ 이시며 德이 넙디 몯ᄒᆞ면 正覺 일우디 아니호리ᅌᅵ다</sent>
<sent type="anno" lang="chi" page="65b" n="1">設我得佛。他方國土諸菩薩衆。聞我名字。皆悉逮得淸淨解脫三昧。住是三昧一發意頃。供養無量不可思議諸佛 世尊。而不失定意。若不爾者。不取正覺。</sent>
<sent type="anno" lang="kor" page="65b" n="1">마ᅀᆞᆫ둘헨 내 成佛ᄒᆞ야 녀느 나랏 菩薩이 내 일훔 듣고 三摩地ᄅᆞᆯ 現ᄒᆞᆫ 뉘예 證티 몯ᄒᆞ면 正覺 일우디 아니호리ᅌᅵ다</sent>
<sent type="anno2" lang="chi" page="65b" n="2">없음</sent>
<sent type="anno2" lang="kor" page="65b" n="2">實相體 寂滅ᄒᆞᆯᄊᆡ 根源寂靜호ᄆᆞᆯ 因ᄒᆞ야 止라 ᄒᆞ고</sent>
<sent type="anno2" lang="chi" page="65b" n="3">없음</sent>
<sent type="anno2" lang="kor" page="65b" n="3">根源ㅅ 覺이 靈히 비췰ᄊᆡ 샤ᇰ녜 ᄇᆞᆯ고ᄆᆞᆯ 브터 觀이라 ᄒᆞᄂᆞ니</sent>
<sent type="anno2" lang="chi" page="65b-66a" n="4">없음</sent>
<sent type="anno2" lang="kor" page="65b-66a" n="4">거즛 ᄇᆞᄅᆞ미 뮈어든 妙奢摩他로 止ᄒᆞ고 ᄆᆞᅀᆞᇝ 구스^리 오래 어듭거든 毗婆舍那로 觀호ᇙ 디니라</sent>
<sent type="anno2" lang="chi" page="66a" n="1">없음</sent>
<sent type="anno2" lang="kor" page="66a" n="1">奢摩他ᄂᆞᆫ 止라 혼 마리니 止ᄂᆞᆫ 그치누를씨니 一切 煩惱結을 能히 그치눌러 업게 ᄒᆞᆯᄊᆡ 일후미 定相이라</sent>
<sent type="anno2" lang="chi" page="66a" n="2">없음</sent>
<sent type="anno2" lang="kor" page="66a" n="2">毗婆舍那ᄂᆞᆫ 觀이라 혼 마리니 觀ᄋᆞᆫ 一切 法을 ᄉᆞᄆᆞᆺ 볼씨니 일후미 慧라</sent>
<sent type="anno2" lang="chi" page="66a" n="3">없음</sent>
<sent type="anno2" lang="kor" page="66a" n="3">憂畢叉ᄂᆞᆫ 止觀平等이라 혼 마리니 이 일후미 捨相이니</sent>
<sent type="anno3" lang="chi" page="66a" n="4">없음</sent>
<sent type="anno3" lang="kor" page="66a" n="4">捨ᄂᆞᆫ ᄇᆞ릴씨라</sent>
<sent type="anno2" lang="chi" page="66a" n="5">없음</sent>
<sent type="anno2" lang="kor" page="66a" n="5">이 止觀 두 字ㅣ 解脫 般若 法身 三德에 ᄉᆞᄆᆞᄎᆞ니</sent>
<sent type="anno2" lang="chi" page="66a-66b" n="6">없음</sent>
<sent type="anno2" lang="kor" page="66a-66b" n="6">止ᄂᆞᆫ 그처 ᄇᆞ릴ᄊᆡ 解脫이오 ^ 觀ᄋᆞᆫ 智慧ㄹᄊᆡ 般若ㅣ오 捨相ᄋᆞᆫ 法身이라</sent>
<sent type="anno2" lang="chi" page="66b" n="1">없음</sent>
<sent type="anno2" lang="kor" page="66b" n="1">奢摩他 젼ᄎᆞ로 비록 寂ᄒᆞ야도 샤ᇰ녜 비취오</sent>
<sent type="anno2" lang="chi" page="66b" n="2">없음</sent>
<sent type="anno2" lang="kor" page="66b" n="2">毗婆舍那 젼ᄎᆞ로 비록 비취여도 샤ᇰ녜 寂ᄒᆞ고</sent>
<sent type="anno2" lang="chi" page="66b" n="3">없음</sent>
<sent type="anno2" lang="kor" page="66b" n="3">憂畢叉 젼ᄎᆞ로 비취윰도 아니며 寂도 아니니</sent>
<sent type="anno2" lang="chi" page="66b" n="4">없음</sent>
<sent type="anno2" lang="kor" page="66b" n="4">비취여도 샤ᇰ녜 寂ᄒᆞᆯᄊᆡ 俗ᄋᆞᆯ 닐어도 곧 眞이오</sent>
<sent type="anno2" lang="chi" page="66b" n="5">없음</sent>
<sent type="anno2" lang="kor" page="66b" n="5">寂ᄒᆞ야도 샤ᇰ녜 비췰ᄊᆡ 眞ᄋᆞᆯ 닐어도 곧 俗이오</sent>
<sent type="anno2" lang="chi" page="66b" n="6">없음</sent>
<sent type="anno2" lang="kor" page="66b" n="6">寂도 아니며 비취윰도 아닐ᄊᆡ 毗耶城에 이블 마ᄀᆞ니라</sent>
<sent type="anno3" lang="chi" page="66b" n="7">없음</sent>
<sent type="anno3" lang="kor" page="66b" n="7">毗耶城은 維摩 잇던 ᄯᅡ히라</sent>
<sent type="anno3" lang="chi" page="66b-67a" n="8">없음</sent>
<sent type="anno3" lang="kor" page="66b-67a" n="8">維摩ㅣ ᄌᆞᆷᄌᆞᆷ코 마리 ^ 업거늘 文殊ㅣ 과ᄒᆞ야 니ᄅᆞ샤ᄃᆡ</sent>
<sent type="anno3" lang="chi" page="67a" n="1">없음</sent>
<sent type="anno3" lang="kor" page="67a" n="1">文字ㅣ며 말ᄊᆞᆷ 업수메 니르로미 둘 아닌 法門애 眞實로 드로미니</sent>
<sent type="anno3" lang="chi" page="67a" n="2">없음</sent>
<sent type="anno3" lang="kor" page="67a" n="2">그럴ᄊᆡ 實相ᄋᆞᆫ 말ᄊᆞᆷ과 ᄆᆞᅀᆞᆷ 緣等엣 相ᄋᆞᆯ 여흰 ᄃᆞᆯ 아로ᇙ디라</sent>
<mark type="section_begin">○</mark>
<sent type="anno2" lang="chi" page="67a" n="3">없음</sent>
<sent type="anno2" lang="kor" page="67a" n="3">止 세 가지니 妙奢摩他ᄂᆞᆫ 體眞止오 三摩地ᄂᆞᆫ 方便隨緣止오 禪那ᄂᆞᆫ 息二邊分別止라</sent>
<sent type="anno2" lang="chi" page="67a" n="4">없음</sent>
<sent type="anno2" lang="kor" page="67a" n="4">無明 갓ᄀᆞ로미 곧 이 實相ᄋᆡ 眞인 ᄃᆞᆯ 體得호미 體眞止니 眞諦예 止호미오</sent>
<sent type="anno2" lang="chi" page="67a-67b" n="5">없음</sent>
<sent type="anno2" lang="kor" page="67a-67b" n="5">이 實相이 一切 고^대 다 펴디옛거든 緣을 조차 境을 디나ᄃᆡ ᄆᆞᅀᆞ미 뮈디 아니호미 方便隨緣止니 俗諦예 止호미오</sent>
<sent type="anno2" lang="chi" page="67b" n="1">없음</sent>
<sent type="anno2" lang="kor" page="67b" n="1">生死涅槃이 다 업수미 두 녁 ᄀᆞᆺ ᄂᆞᆫ호오미 업슨 止니 中道애 止호미라</sent>
<mark type="section_begin">○</mark>
<sent type="anno2" lang="chi" page="67b" n="2">없음</sent>
<sent type="anno2" lang="kor" page="67b" n="2">ᄒᆞᆫ 念도 相 업수미 空이오 몯 ᄀᆞᄌᆞᆫ 法 업수미 假ㅣ오 ᄒᆞ나 아니며 다ᄅᆞ디 아니호미 中이라</sent>
<sent type="anno2" lang="chi" page="67b" n="3">없음</sent>
<sent type="anno2" lang="kor" page="67b" n="3">假로셔 空觀애 드로미 ᄯᅩ 二諦觀이라 ᄒᆞᄂᆞ니라</sent>
<sent type="anno2" lang="chi" page="67b" n="4">없음</sent>
<sent type="anno2" lang="kor" page="67b" n="4">空ᄋᆞ로셔 假觀애 드로미 ᄯᅩ 平等觀이라 ᄒᆞᄂᆞ니라</sent>
<sent type="anno2" lang="chi" page="67b-68a" n="5">없음</sent>
<sent type="anno2" lang="kor" page="67b-68a" n="5">이 두 觀ᄋᆞᆯ 브터 方便ᄒᆞ야 中道애 드로^미 第一 義諦觀이니 이 일후미 空假中次 第三觀이라</sent>
<sent type="anno" lang="chi" page="68a" n="1">設我得佛。他方國土諸菩薩衆。聞我名字。壽終之後生尊貴家。若不爾者。不取正覺。</sent>
<sent type="anno" lang="kor" page="68a" n="1">마ᅀᆞᆫ세헨 내 成佛ᄒᆞ야 녀느 나랏 菩薩이 내 일훔 듣고 命終ᄒᆞ야 貴ᄒᆞᆫ 家門애 아니 나면 正覺 일우디 아니호리ᅌᅵ다</sent>
<sent type="anno" lang="chi" page="68a" n="2">設我得佛。他方國土諸菩薩衆。聞我名字。歡喜踊躍。修菩薩行具足德本。若不爾者。不取正覺。</sent>
<sent type="anno" lang="kor" page="68a" n="2">마ᅀᆞᆫ네헨 내 成佛ᄒᆞ야 녀느 나랏 菩薩이 내 일훔 듣고 修行ᄒᆞ야 됴ᄒᆞᆫ 根源이 ᄀᆞᆺ디 아니ᄒᆞ면 正覺 일우디 아니호리ᅌᅵ다</sent>
<sent type="anno" lang="chi" page="68a-68b" n="3">設我得佛。他方國土諸菩薩衆。聞我名字。皆悉逮得普等三昧。住是三昧至于成佛。常見無量不可思議一切如來。若不爾者。不取正覺。</sent>
<sent type="anno" lang="kor" page="68a-68b" n="3">마ᅀᆞᆫ다ᄉᆞ샌 내 成佛ᄒᆞ야 녀느 나랏 菩薩이 내 일훔 듣고 諸佛을 供養ᄒᆞᅀᆞ^ᄫᅩᆷ과 菩提예 므르리 이시면 正覺 일우디 아니호리ᅌᅵ다</sent>
<sent type="anno" lang="chi" page="68b" n="1">設我得佛。國中菩薩。隨其志願所欲聞法自然得聞。若不爾者。不取正覺。</sent>
<sent type="anno" lang="kor" page="68b" n="1">마ᅀᆞᆫ여스센 내 成佛ᄒᆞ야 나랏 菩薩이 듣고져 ᄒᆞ논 法을 自然히 듣디 몯ᄒᆞ면 正覺 일우디 아니호리ᅌᅵ다</sent>
<sent type="anno" lang="chi" page="68b" n="2">設我得佛。他方國土諸菩薩衆。聞我名字。不卽得至不退轉者。不取正覺。</sent>
<sent type="anno" lang="kor" page="68b" n="2">마ᅀᆞᆫ닐구벤 내 成佛ᄒᆞ야 녀느 나랏 菩薩이 내 일훔 듣고 菩提心에 므르리 이시면 正覺 일우디 아니호리ᅌᅵ다</sent>
<sent type="anno" lang="chi" page="68b" n="3">設我得佛。他方國土諸菩薩衆。聞我名字。不卽得至第一第二第三法忍。於諸佛法不能卽得不退轉者。不取正覺。</sent>
<sent type="anno" lang="kor" page="68b" n="3">마ᅀᆞᆫ여들벤 내 成佛ᄒᆞ야 녀느 나랏 菩薩이 내 일훔 듣고 忍地ᄅᆞᆯ 得ᄒᆞ며 諸佛ㅅ 法에 므르디 아니호ᄆᆞᆯ 現ᄒᆞᆫ 뉘예 證티 몯ᄒᆞ면 正覺 일우디 아니호리ᅌᅵ다</sent>
<sent type="main" lang="chi" page="68b-69a" n="4">聞此事已尋卽命終。譬如壯士屈伸臂頃。</sent>
<sent type="main" lang="kor" page="68b-69a" n="4">이 일 듣고 ^ 아니 오라아 命終ᄒᆞ야</sent>
<sent type="main" lang="chi" page="69a" n="1">卽生西方極樂世界。生經七日遇觀世音及大勢至。</sent>
<sent type="main" lang="kor" page="69a" n="1">즉자히 極樂世界예 나아 닐웨 디내오 觀世音 大勢至ᄅᆞᆯ 맛나아</sent>
<sent type="main" lang="chi" page="69a" n="2">聞法歡喜得須陀洹。過一小劫成阿羅漢。</sent>
<sent type="main" lang="kor" page="69a" n="2">法 듣고 깃거 ᄒᆞᆫ 小劫 디내야 阿羅漢ᄋᆞᆯ 일우리니</sent>
<sent type="main" lang="chi" page="69a-69b" n="3">是名中品下生者。是名中輩生想。名第十五觀。</sent>
<sent type="main" lang="kor" page="69a-69b" n="3">이 일후미 中品 下生이니 이 일후미 中輩生想이니 일후미 第十^五觀이라</sent>
<sent type="main" lang="chi" page="69b" n="1">佛告阿難及韋提希。下品上生者。或有衆生作衆惡業。雖不誹謗方等經典。</sent>
<sent type="main" lang="kor" page="69b" n="1">부톄 阿難이와 韋提希ᄃᆞ려 니ᄅᆞ샤ᄃᆡ 下品 上生ᄋᆞᆫ 시혹 衆生이 여러 가짓 모딘 業을 지ᅀᅥ 비록 方等經典을 비웃디 아니ᄒᆞ야도</sent>
<sent type="main" lang="chi" page="69b" n="2">如此愚人。多造惡法無有慚愧。</sent>
<sent type="main" lang="kor" page="69b" n="2">이런 어린 사ᄅᆞ미 모딘 法을 하 지ᅀᅥ 붓그륨 업다가도</sent>
<sent type="main" lang="chi" page="69b-70a" n="3">命欲終時遇善知識。爲讚大乘十二部經首題名字。</sent>
<sent type="main" lang="kor" page="69b-70a" n="3">命終ᄒᆞᇙ 저긔 善知^識ᄋᆞᆯ 맛나 大乘 十二部 經ㅅ 일후믈 니르면</sent>
<sent type="main" lang="chi" page="70a" n="1">以聞如是諸經名故。除卻千劫極重惡業。</sent>
<sent type="main" lang="kor" page="70a" n="1">經ㅅ 일후믈 드론 젼ᄎᆞ로 즈믄 劫엣 至極 重ᄒᆞᆫ 모딘 業을 덜리라</sent>
<sent type="main" lang="chi" page="70a" n="2">智者復教合掌叉手。稱南無阿彌陀佛。</sent>
<sent type="main" lang="kor" page="70a" n="2">智慧ᄅᆞᄫᆡᆫ 사ᄅᆞ미 ᄯᅩ ᄀᆞᄅᆞ쳐 合掌叉手ᄒᆞ야 南無阿彌陀佛 ᄒᆞ야 일ᄏᆞᆮᄌᆞᄫᆞ면</sent>
<sent type="main" lang="chi" page="70a-70b" n="3">稱佛名故。除五十億劫生死之罪。</sent>
<sent type="main" lang="kor" page="70a-70b" n="3">부텻 일후믈 일ᄏᆞ^론 젼ᄎᆞ로 五十億 劫엣 죽사릿 罪ᄅᆞᆯ 덜리라</sent>
<sent type="main" lang="chi" page="70b" n="1">爾時彼佛。卽遣化佛化觀世音化大勢至。至行者前。讚言</sent>
<sent type="main" lang="kor" page="70b" n="1">그저긔 뎌 부톄 즉자히 化佛와 化觀世音과 化大勢至ᄅᆞᆯ 보내샤 行者ㅅ 알ᄑᆡ 다ᄃᆞ라 讚嘆ᄒᆞ야 니ᄅᆞ샤ᄃᆡ</sent>
<sent type="main" lang="chi" page="70b-71a" n="2">善哉善男子。汝稱佛名故諸罪消滅。我來迎汝。作是語已。</sent>
<sent type="main" lang="kor" page="70b-71a" n="2">善男子아 부텻 일후믈 네 일ᄏᆞ론 젼ᄎᆞ로 罪 스러딜ᄊᆡ 와 맛노^라 ᄒᆞ야시ᄃᆞᆫ</sent>
<sent type="main" lang="chi" page="71a" n="1">行者卽見化佛光明遍滿其室。見已歡喜卽便命終。乘寶蓮花。</sent>
<sent type="main" lang="kor" page="71a" n="1">行者ㅣ 즉자히 化佛ㅅ 光明이 제 지븨 ᄀᆞᄃᆞᆨ거든 보고 깃거 즉자히 命終ᄒᆞ야 寶蓮花ᄅᆞᆯ 타</sent>
<sent type="main" lang="chi" page="71a" n="2">隨化佛後生寶池中。經七七日蓮花乃敷。</sent>
<sent type="main" lang="kor" page="71a" n="2">化佛ㅅ 뒤흘 미좃ᄌᆞᄫᅡ 보ᄇᆡ못 가온ᄃᆡ 나아 닐굽 닐웨 디내야 蓮花ㅣ 프리니</sent>
<sent type="main" lang="chi" page="71a-71b" n="3">當花敷時。大悲觀世音菩薩。及大勢至菩薩。放大光明住其人前。爲說甚深十二部經。</sent>
<sent type="main" lang="kor" page="71a-71b" n="3">곳 프ᇙ 저긔 大悲觀世音菩薩이 큰 ^ 光明을 펴아 그 사ᄅᆞᄆᆡ 알ᄑᆡ셔 甚히 기픈 十二部 經을 니르리니</sent>
<sent type="main" lang="chi" page="71b" n="1">聞已信解發無上道心。經十小劫。具百法明門。得入初地。</sent>
<sent type="main" lang="kor" page="71b" n="1">듣고 信ᄒᆞ야 아라우 업슨 道理ㅅ ᄆᆞᅀᆞᄆᆞᆯ 發ᄒᆞ야 열 小劫 디내오 百法明門이 ᄀᆞ자 初地예 들리니</sent>
<sent type="anno" lang="chi" page="71b" n="2">없음</sent>
<sent type="anno" lang="kor" page="71b" n="2">初地ᄂᆞᆫ 十地옛 처ᅀᅥ미라</sent>
<sent type="main" lang="chi" page="71b" n="3">是名下品上生者。</sent>
<sent type="main" lang="kor" page="71b" n="3">이 일후미 下品 上生이라</sent>
<sent type="main" lang="chi" page="71b-72a" n="4">佛告阿難及韋提希。下品中生者。或有衆生。毀犯五戒八戒及具足戒。</sent>
<sent type="main" lang="kor" page="71b-72a" n="4">부톄 ^ 阿難이와 韋提希ᄃᆞ려 니ᄅᆞ샤ᄃᆡ 下品 中生ᄋᆞᆫ 시혹 衆生이 五戒 八戒 具足戒ᄅᆞᆯ 허러</sent>
<sent type="main" lang="chi" page="72a" n="1">如此愚人。偷僧祇物盜現前僧物。</sent>
<sent type="main" lang="kor" page="72a" n="1">이 ᄀᆞᆮᄒᆞᆫ 어린 사ᄅᆞ미 僧祇옛 것과 現前僧의 거슬 도ᄌᆞᆨᄒᆞ며</sent>
<sent type="anno" lang="chi" page="72a" n="2">없음</sent>
<sent type="anno" lang="kor" page="72a" n="2">僧祇ᄂᆞᆫ 四方앳 쥬ᇰ의 거시라 혼 마리오 現前僧은 알ᄑᆡ 現ᄒᆞᆫ 쥬ᇰ이라</sent>
<sent type="main" lang="chi" page="72a-72b" n="3">不淨說法無有慚愧。</sent>
<sent type="main" lang="kor" page="72a-72b" n="3">더러ᄫᅳᆫ 말ᄊᆞᄆᆞᆯ 호ᄃᆡ 붓^그류미 업서</sent>
<sent type="main" lang="chi" page="72b" n="1">以諸惡法而自莊嚴。如此罪人。以惡業故應墮地獄。</sent>
<sent type="main" lang="kor" page="72b" n="1">여러 가짓 惡業으로 제 莊嚴ᄒᆞ야 地獄애 ᄠᅥ러디릴ᄊᆡ</sent>
<sent type="main" lang="chi" page="72b" n="2">命欲終時。地獄衆火一時俱至。</sent>
<sent type="main" lang="kor" page="72b" n="2">命終ᄒᆞᇙ 저긔 地獄앳 한 브리 ᄒᆞᆫᄢᅴ 다와다 잇거든</sent>
<sent type="main" lang="chi" page="72b-73a" n="3">遇善知識以大慈悲。卽爲讚說阿彌陀佛十力威德。廣讚彼佛光明神力。</sent>
<sent type="main" lang="kor" page="72b-73a" n="3">善知識ᄋᆞᆯ 맛나 大慈悲로 阿彌陀佛ㅅ 十力威德을 니르고 뎌 부텻 光明神力을 너^비 讚嘆ᄒᆞ며</sent>
<sent type="main" lang="chi" page="73a" n="1">亦讚戒定慧解脫解脫知見。</sent>
<sent type="main" lang="kor" page="73a" n="1">戒와 定과 慧와 解脫와 解脫知見을 ᄯᅩ 讚嘆ᄒᆞ면</sent>
<sent type="main" lang="chi" page="73a" n="2">此人聞已除八十億劫生死之罪。地獄猛火化爲涼風。吹諸天華。</sent>
<sent type="main" lang="kor" page="73a" n="2">이 사ᄅᆞ미 듣고 八十億劫엣 죽사릿 罪ᄅᆞᆯ 더러 地獄앳 모딘 브리 간다ᄫᆞᆫ ᄇᆞᄅᆞ미 ᄃᆞ외야 하ᄂᆞᆳ 고ᄌᆞᆯ 부러든</sent>
<sent type="main" lang="chi" page="73a-73b" n="3">華上皆有化佛菩薩。迎接此人。</sent>
<sent type="main" lang="kor" page="73a-73b" n="3">곳 우희 化佛와 化菩薩이 다 겨샤 이 사^ᄅᆞᄆᆞᆯ 迎接ᄒᆞ샤</sent>
<sent type="main" lang="chi" page="73b" n="1">如一念頃。卽得往生七寶池中蓮花之內。經於六劫</sent>
<sent type="main" lang="kor" page="73b" n="1">一念 ᄊᆞᅀᅵ예 七寶못 가온ᄃᆡ 가 나아 蓮華ㅅ 소배셔 여슷 劫을 디내오</sent>
<sent type="main" lang="chi" page="73b" n="2">蓮花乃敷當華敷時。觀世音大勢至。以梵音聲安慰彼人。爲說大乘甚深經典。</sent>
<sent type="main" lang="kor" page="73b" n="2">蓮花ㅣ 프거든 觀世音 大勢至 淸淨ᄒᆞᆫ 목소리로 뎌 사ᄅᆞᆷ 慰勞ᄒᆞ고 大乘엣 甚히 기픈 經典을 니르면</sent>
<sent type="main" lang="chi" page="73b-74a" n="3">聞此法已。應時卽發無上道心。</sent>
<sent type="main" lang="kor" page="73b-74a" n="3">이 法 듣고 즉자^히 우 업슨 道理ㅅ ᄆᆞᅀᆞᄆᆞᆯ 發ᄒᆞ리니</sent>
<sent type="main" lang="chi" page="74a" n="1">是名下品中生者。</sent>
<sent type="main" lang="kor" page="74a" n="1">이 일후미 下品 中生이라</sent>
<sent type="main" lang="chi" page="74a" n="2">佛告阿難及韋提希。下品下生者。或有衆生作不善業五逆十惡。</sent>
<sent type="main" lang="kor" page="74a" n="2">부톄 阿難이와 韋提希ᄃᆞ려 니ᄅᆞ샤ᄃᆡ 下品 下生ᄋᆞᆫ 시혹 衆生이 五逆十惡이며</sent>
<sent type="anno" lang="chi" page="74a" n="3">없음</sent>
<sent type="anno" lang="kor" page="74a" n="3">十惡ᄋᆞᆫ 열가짓 모딘 이리니 숨ᄐᆞᆫ 것 주기며 도ᄌᆞᆨᄒᆞ며 婬亂ᄒᆞ며</sent>
<sent type="anno" lang="chi" page="74a" n="4">없음</sent>
<sent type="anno" lang="kor" page="74a" n="4">거즛말ᄒᆞ며 ᄭᅮ뮨 말 ᄒᆞ며 ᄂᆞᆷ 구지즈며</sent>
<sent type="anno" lang="chi" page="74a-74b" n="5">없음</sent>
<sent type="anno" lang="kor" page="74a-74b" n="5">두가짓 말 ᄒᆞ며 앗기고 貪ᄒᆞ^며 嗔心ᄒᆞ며 邪曲히 봄괘라</sent>
<sent type="main" lang="chi" page="74b" n="1">具諸不善。</sent>
<sent type="main" lang="kor" page="74b" n="1">됴티 몯ᄒᆞᆫ 業을 ᄀᆞ초 지ᅀᅥ</sent>
<sent type="main" lang="chi" page="74b" n="2">如此愚人以惡業故。應墮惡道經歷多劫受苦無窮。</sent>
<sent type="main" lang="kor" page="74b" n="2">이 ᄀᆞᆮᄒᆞᆫ 어린 사ᄅᆞ미 구즌 길헤 ᄠᅥ디여 한 劫에 그지업슨 受苦ᄅᆞᆯ ᄒᆞ리어늘</sent>
<sent type="main" lang="chi" page="74b" n="3">如此愚人臨命終時。遇善知識種種安慰爲說妙法教令念佛。</sent>
<sent type="main" lang="kor" page="74b" n="3">命終ᄒᆞᇙ 저긔 善知識ᄋᆞᆯ 맛나 種種ᄋᆞ로 慰勞ᄒᆞ야 妙法을 爲ᄒᆞ야 니르고 ᄀᆞᄅᆞ쳐 念佛ᄒᆞ라 ᄒᆞ거든</sent>
<sent type="main" lang="chi" page="74b-75a" n="4">彼人苦逼不遑念佛。</sent>
<sent type="main" lang="kor" page="74b-75a" n="4">이 사^ᄅᆞ미 受苦ㅣ 다와ᄃᆞᆯᄊᆡ 念佛호ᇙ 겨르를 몯ᄒᆞ야 ᄒᆞ거든</sent>
<sent type="main" lang="chi" page="75a" n="1">善友告言。汝若不能念彼佛者。應稱歸命無量壽佛。</sent>
<sent type="main" lang="kor" page="75a" n="1">善友ㅣ 닐오ᄃᆡ[友는 버디라] 네 念佛을 몯ᄒᆞ거든 無量壽佛을 일ᄏᆞᆮᄌᆞᄫᆞ라 ᄒᆞ야ᄃᆞᆫ</sent>
<sent type="main" lang="chi" page="75a" n="2">如是至心令聲不絕。具足十念稱南無阿彌陀佛。</sent>
<sent type="main" lang="kor" page="75a" n="2">南無阿彌陀佛 ᄒᆞ야 至極ᄒᆞᆫ ᄆᆞᅀᆞᄆᆞ로 닛위여 열 버늘 念ᄒᆞ면</sent>
<sent type="main" lang="chi" page="75a-75b" n="3">稱佛名故。於念念中。除八十億劫生死之罪。</sent>
<sent type="main" lang="kor" page="75a-75b" n="3">부텻 일훔 일ᄏᆞ론 젼ᄎᆞ^로 八十億劫엣 죽사릿 罪ᄅᆞᆯ 더러</sent>
<sent type="main" lang="chi" page="75b" n="1">命終之時見金蓮花猶如日輪住其人前。</sent>
<sent type="main" lang="kor" page="75b" n="1">命終ᄒᆞᇙ 저긔 金蓮花ㅣ ᄒᆡᆺ 바회 ᄀᆞᄐᆞ니 알ᄑᆡ 왯거든 보아</sent>
<sent type="main" lang="chi" page="75b" n="2">如一念頃卽得往生極樂世界。於蓮花中滿十二大劫。蓮花方開當花敷時。</sent>
<sent type="main" lang="kor" page="75b" n="2">一念 ᄊᆞᅀᅵ예 즉자히 極樂世界예 가 나아 蓮花ㅅ 가온ᄃᆡ 열두 大劫이 ᄎᆞ거ᅀᅡ 蓮花ㅣ 프거든</sent>
<sent type="main" lang="chi" page="75b-76a" n="3">觀世音大勢至以大悲音聲。卽爲其人廣說實相除滅罪法。</sent>
<sent type="main" lang="kor" page="75b-76a" n="3">觀世音 大勢至 ^ 大悲音聲으로 爲ᄒᆞ야 諸法 實相ᄋᆞᆯ 너비 니르리니</sent>
<sent type="anno" lang="chi" page="76a" n="1">없음</sent>
<sent type="anno" lang="kor" page="76a" n="1">諸法實相ᄋᆞᆫ 諸法의 眞實ㅅ 相이라</sent>
<sent type="main" lang="chi" page="76a" n="2">聞已歡喜。應時卽發菩提之心。</sent>
<sent type="main" lang="kor" page="76a" n="2">듣고 깃거 즉자히 菩提心ᄋᆞᆯ 發ᄒᆞ리니</sent>
<sent type="main" lang="chi" page="76a" n="3">是名下品下生者。是名下輩生想。名第十六觀。</sent>
<sent type="main" lang="kor" page="76a" n="3">이 일후미 下品 下生이니 이 일후미 下輩生想이니 일후미 第十六觀이라</sent>
<sent type="main" lang="chi" page="76a-76b" n="4">爾時世尊說是語時。韋提希與五百侍女。聞佛所說。</sent>
<sent type="main" lang="kor" page="76a-76b" n="4">이 말 니르^실 쩌긔 韋提希 五百 侍女와로 부텻 말 듣ᄌᆞᆸ고</sent>
<sent type="main" lang="chi" page="76b" n="1">應時卽見極樂世界廣長之相。得見佛身及二菩薩。</sent>
<sent type="main" lang="kor" page="76b" n="1">즉자히 極樂世界 廣長相ᄋᆞᆯ 보ᅀᆞᆸ고 부텻 몸과 두 菩薩ᄋᆞᆯ 보ᅀᆞᆸ고</sent>
<sent type="main" lang="chi" page="76b" n="2">心生歡喜歎未曾有。豁然大悟得無生忍。</sent>
<sent type="main" lang="kor" page="76b" n="2">ᄆᆞᅀᆞ매 깃거 훤히 ᄀᆞ자ᇰ 아라 無生忍ᄋᆞᆯ 미츠며</sent>
<sent type="main" lang="chi" page="76b-77a" n="3">五百侍女發阿耨多羅三藐三菩提心。願生彼國。</sent>
<sent type="main" lang="kor" page="76b-77a" n="3">五百 侍女도 阿耨多羅三藐三菩^提心ᄋᆞᆯ 發ᄒᆞ야 뎌 나라해 나고져 願ᄒᆞ더니</sent>
<sent type="main" lang="chi" page="77a" n="1">世尊悉記皆當往生。生彼國已。</sent>
<sent type="main" lang="kor" page="77a" n="1">世尊이 記ᄒᆞ샤ᄃᆡ 다 뎌 나라해 나리라 ᄒᆞ시니라</sent>

<sent type="poem_num" lang="chi" page="77a" n="2">其二百二十</sent>
<sent type="poem" lang="kor" page="77a" n="3">梵摩羅國에 光有聖人이 林淨寺애 敎化터시니</sent>
<sent type="poem" lang="kor" page="77b" n="1">西天國에 沙羅樹王이 四百國ᄋᆞᆯ 거느롓더시니</sent>
<sent type="poem_num" lang="chi" page="77b" n="2">其二百二十一</sent>
<sent type="poem" lang="kor" page="77b" n="3">勝熱婆羅門ᄋᆞᆯ 王宮에 브리샤 錫杖ᄋᆞᆯ 후느더시니</sent>
<sent type="poem" lang="kor" page="78a" n="1">鴛鴦夫人이 王 말로 나샤 齋米ᄅᆞᆯ 받ᄌᆞᆸ더시니</sent>
<sent type="poem_num" lang="chi" page="78a" n="2">其二百二十二</sent>
<sent type="poem" lang="kor" page="78a" n="3">齋米ᄅᆞᆯ 마다 커시ᄂᆞᆯ 王이 親히 나샤 婆羅門ᄋᆞᆯ 마자 드르시니</sent>
<sent type="poem" lang="kor" page="78a-78b" n="4">婇女를 請커시ᄂᆞᆯ 王이 깃^그샤 八婇女를 보내ᅀᆞᄫᆞ시니</sent>
<sent type="poem_num" lang="chi" page="78b" n="1">其二百二十三</sent>
<sent type="poem" lang="kor" page="78b" n="2">婇女ㅣ 金鑵子 메샤 ᄒᆞᄅᆞ 五百 디위ᄅᆞᆯ 旃檀井에 믈 긷더시니</sent>
<sent type="poem" lang="kor" page="78b-79a" n="3">婇女ㅣ 功德 닷ᄀᆞ샤 三^年을 ᄎᆡ오시니 無上道애 갓갑더시니</sent>
<sent type="poem_num" lang="chi" page="79a" n="1">其二百二十四</sent>
<sent type="poem" lang="kor" page="79a" n="2">勝熱婆羅門이 王宮에 ᄯᅩ 오샤 錫杖ᄋᆞᆯ 후느더시니</sent>
<sent type="poem" lang="kor" page="79a-79b" n="3">鴛鴦夫人이 王 말로 ᄯᅩ ^ 나샤 齋米ᄅᆞᆯ 받ᄌᆞᆸ더시니</sent>
<sent type="poem_num" lang="chi" page="79b" n="1">其二百二十五</sent>
<sent type="poem" lang="kor" page="79b" n="2">齋米ᄅᆞᆯ 마다 커시ᄂᆞᆯ 王이 親히 나샤 婆羅門ᄋᆞᆯ 마자 드르시니</sent>
<sent type="poem" lang="kor" page="79b-80a" n="3">維那ᄅᆞᆯ 삼ᅀᆞᄫᅩ리라 王ᄋᆞᆯ 請ᄒᆞᅀᆞᆸ노ᅌᅵ다 님금이 ᄀᆞ자ᇰ 깃그시^니</sent>
<sent type="poem_num" lang="chi" page="80a" n="1">其二百二十六</sent>
<sent type="poem" lang="kor" page="80a" n="2">四百 夫人ᄋᆞᆯ 여희오 가노라 ᄒᆞ샤 누ᇇ믈을 흘리시니</sent>
<sent type="poem" lang="kor" page="80a" n="3">鴛鴦夫人이 여희ᅀᆞᄫᅩᆷ 슬ᄒᆞ샤 뫼ᅀᆞᄫᅩᄆᆞᆯ 請ᄒᆞ시니</sent>
<sent type="poem_num" lang="chi" page="80a" n="4">其二百二十七</sent>
<sent type="poem" lang="kor" page="80b" n="1">세 分이 길 녀샤 竹林國 디나시ᇙ 제 夫人이 몯 뮈더시니</sent>
<sent type="poem" lang="kor" page="80b" n="2">兩分ㅅ긔 ᄉᆞᆯᄫᆞ샤ᄃᆡ 사ᄅᆞᆷᄋᆡ 지블 어다 내 몸ᄋᆞᆯ ᄑᆞ라지ᅌᅵ다</sent>
<sent type="poem_num" lang="chi" page="80b" n="3">其二百二十八</sent>
<sent type="poem" lang="kor" page="80b" n="4">비들 바ᄃᆞ샤 내 일훔 조쳐 聖人ㅅ긔 받ᄌᆞᄫᆞ쇼셔</sent>
<sent type="poem" lang="kor" page="81a" n="1">ᄑᆞ롬도 셜ᄫᅳ시며 뎌 말도 슬프실ᄊᆡ 兩分이 ᄀᆞ자ᇰ 우르시니</sent>
<sent type="poem_num" lang="chi" page="81a" n="2">其二百二十九</sent>
<sent type="poem" lang="kor" page="81a" n="3">子賢長者ㅣ 지븨 세 分이 나ᅀᅡ가샤 겨집죠ᇰᄋᆞᆯ ᄑᆞ라지ᅌᅵ다</sent>
<sent type="poem" lang="kor" page="81a-81b" n="4">子賢長者ㅣ 듣고 세 分을 뫼셔 드라 겨집죠ᇰᄋᆡ 비디 언메ᅌᅵᆺ^가</sent>
<sent type="poem_num" lang="chi" page="81b" n="1">其二百三十</sent>
<sent type="poem" lang="kor" page="81b" n="2">夫人이 니ᄅᆞ샤ᄃᆡ 내 몸앳 비디 二千斤ㅅ 金이니ᅌᅵ다</sent>
<sent type="poem" lang="kor" page="81b" n="3">夫人이 ᄯᅩ 니ᄅᆞ샤ᄃᆡ ᄇᆡ욘 아ᄀᆡ 비디 ᄯᅩ 二千斤ㅅ 金이니ᅌᅵ다</sent>
<sent type="poem_num" lang="chi" page="82a" n="1">其二百三十一</sent>
<sent type="poem" lang="kor" page="82a" n="2">四千斤ㅅ 金을 비드로 내야 兩分ㅅ긔 받ᄌᆞᄫᆞ니</sent>
<sent type="poem" lang="kor" page="82a" n="3">ᄒᆞᄅᆞᆺ 밤 자시고 門 밧긔 나샤 三分이 슬터시니</sent>
<sent type="poem_num" lang="chi" page="82a" n="4">其二百三十二</sent>
<sent type="poem" lang="kor" page="82a-82b" n="5">夫人이 ᄉᆞᆯᄫᆞ샤ᄃᆡ ᄭᅮᆷᄇᆞᆺ 아니면 ^ 어느 길헤 다시 보ᅀᆞᄫᆞ리</sent>
<sent type="poem" lang="kor" page="82b" n="1">사ᄅᆞᆷ이 善을 닷ᄀᆞ면 利益을 受ᄒᆞᄂᆞ니 往生偈ᄅᆞᆯ ᄀᆞᄅᆞ치ᅀᆞᆸ노니</sent>
<sent type="poem_num" lang="chi" page="82b" n="2">其二百三十三</sent>
<sent type="poem" lang="kor" page="82b" n="3">宮中에 겨시ᇙ 제 옷 허롬 모ᄅᆞ시며 ᄇᆡ 골폼도 업더시니ᅌᅵ다</sent>
<sent type="poem" lang="kor" page="83a" n="1">往生偈ㄹ 외오시면 헌 오시 암ᄀᆞᆯ며 골ᄑᆞᆫ ᄇᆡ도 브르리ᅌᅵ다</sent>
<sent type="poem_num" lang="chi" page="83a" n="2">其二百三十四</sent>
<sent type="poem" lang="kor" page="83a" n="3">아ᄀᆡ 일훔을 아ᄃᆞᆯ이 나거나 ᄯᆞᆯ이 나거나 엇뎨 ᄒᆞ리ᅌᅵᆺ가</sent>
<sent type="poem" lang="kor" page="83a" n="4">子息의 일훔을 아비 이시며 어미 이샤 一定ᄒᆞ사ᅌᅵ다</sent>
<sent type="poem_num" lang="chi" page="83b" n="1">其二百三十五</sent>
<sent type="poem" lang="kor" page="83b" n="2">王이 드르샤 누ᇇ믈을 흘리시고 夫人ㅅ ᄠᅳ들 어엿비 너기샤</sent>
<sent type="poem" lang="kor" page="83b" n="3">아ᄃᆞᆯ옷 나거든 安樂國이라 ᄒᆞ고 ᄯᆞᆯ이어든 孝養이라 ᄒᆞ라</sent>
<sent type="poem_num" lang="chi" page="83b" n="4">其二百三十六</sent>
<sent type="poem" lang="kor" page="83b-84a" n="5">門 밧긔 셔어 겨샤 兩分이 여^희시ᇙ 제 ᄉᆞᆯ하디여 우러 녀시니</sent>
<sent type="poem" lang="kor" page="84a" n="1">林淨寺애 가샤 聖人 뵈ᅀᆞᄫᅡ시ᄂᆞᆯ ᄀᆞ자ᇰ 깃거 믈을 길이시니</sent>
<sent type="poem_num" lang="chi" page="84a" n="2">其二百三十七</sent>
<sent type="poem" lang="kor" page="84a" n="3">엇게 우희 金鑵子 메샤 우믈에 믈 긷더시니</sent>
<sent type="poem" lang="kor" page="84a-84b" n="4">왼 녁 손ᄋᆞ로 往生偈 자ᄇᆞ샤 ^ 길 우희 외오더시니</sent>
<sent type="poem_num" lang="chi" page="84b" n="1">其二百三十八</sent>
<sent type="poem" lang="kor" page="84b" n="2">아ᄃᆞᆯ님이 나샤 나히 닐구비어늘 아바님을 무르시니</sent>
<sent type="poem" lang="kor" page="84b" n="3">어마님이 드르샤 목 몌여 우르샤 아바님을 니ᄅᆞ시니</sent>
<sent type="poem_num" lang="chi" page="84b" n="4">其二百三十九</sent>
<sent type="poem" lang="kor" page="85a" n="1">아기 逃亡ᄒᆞ샤 아바님 보ᅀᆞᄫᅩ리라 林淨寺ᄅᆞᆯ 向ᄒᆞ더시니</sent>
<sent type="poem" lang="kor" page="85a" n="2">큰 믈에 다ᄃᆞ라 딮도ᇰᄋᆞᆯ ᄐᆞ샤 梵摩羅國에 니르르시니</sent>
<sent type="poem_num" lang="chi" page="85a" n="3">其二百四十</sent>
<sent type="poem" lang="kor" page="85a-85b" n="4">나ᅀᅡ가시다가 八婇女 보시^니 沙羅樹王이 오시ᄂᆞ다 ᄒᆞ시니</sent>
<sent type="poem" lang="kor" page="85b" n="1">ᄯᅩ 나ᅀᅡ가시다가 아바님 맞나시니 두 허튀ᄅᆞᆯ 안아 우르시니</sent>
<sent type="poem_num" lang="chi" page="85b" n="2">其二百四十一</sent>
<sent type="poem" lang="kor" page="85b" n="3">王이 무르샤ᄃᆡ 네 엇던 아ᄒᆡ완ᄃᆡ 허튀ᄅᆞᆯ 안아 우는다</sent>
<sent type="poem" lang="kor" page="86a" n="1">아기 말 ᄉᆞᆲ고 往生偈ᄅᆞᆯ 외오신대 아바님이 안ᄋᆞ시니ᅌᅵ다</sent>
<sent type="poem_num" lang="chi" page="86a" n="2">其二百四十二</sent>
<sent type="poem" lang="kor" page="86a" n="3">아래 네 어미 나ᄅᆞᆯ 여희여 시름으로 사니거늘ᅀᅡ</sent>
<sent type="poem" lang="kor" page="86a" n="4">오ᄂᆞᆯ 네 어미 너를 여희여 누ᇇ믈로 사니ᄂᆞ니라</sent>
<sent type="poem_num" lang="chi" page="86b" n="1">其二百四十三</sent>
<sent type="poem" lang="kor" page="86b" n="2">아기 하딕ᄒᆞ샤 아바님 여희시ᇙ 제 누ᇇ믈을 흘리시니</sent>
<sent type="poem" lang="kor" page="86b" n="3">아바님 슬ᄒᆞ샤 아기 보내시ᇙ 제 놀애ᄅᆞᆯ 브르시니</sent>
<sent type="poem_num" lang="chi" page="86b" n="4">其二百四十四</sent>
<sent type="poem" lang="kor" page="86b-87a" n="5">아라 녀리 그츤 이런 이ᄫᅳᆫ 길헤 눌 보^리라 우러곰 온다</sent>
<sent type="poem" lang="kor" page="87a" n="1">大慈悲鴛鴦鳥와 功德 닷ᄂᆞᆫ 내 몸이 正覺 나래 마조 보리어다</sent>
<sent type="poem_num" lang="chi" page="87a" n="2">其二百四十五</sent>
<sent type="poem" lang="kor" page="87a" n="3">도라오ᇙ 길헤 쇼 칠 아ᄒᆡᆯ 보시니 놀애ᄅᆞᆯ 브르더니</sent>
<sent type="poem" lang="kor" page="87b" n="1">安樂國이ᄂᆞᆫ 아비ᄅᆞᆯ 보라 가니 어미 몯 보아 시름 깊거다</sent>
<sent type="poem_num" lang="chi" page="87b" n="2">其二百四十六</sent>
<sent type="poem" lang="kor" page="87b" n="3">長子ㅣ 怒ᄒᆞ야 夫人ᄋᆞᆯ 주기ᅀᆞᆸ더니 놀애ᄅᆞᆯ 브르시니ᅌᅵ다</sent>
<sent type="poem" lang="kor" page="87b" n="4">고ᄫᆞᆫ 님 몯 보ᅀᆞᄫᅡ ᄉᆞᆯ읏 우니다니 오ᄂᆞᆳ날애 넉시라 마로롓다</sent>
<sent type="poem_num" lang="chi" page="88a" n="1">其二百四十七</sent>
<sent type="poem" lang="kor" page="88a" n="2">夫人이 업스샤 三도ᇰ이 ᄃᆞ외샤 즘게 아래 더뎻더시니</sent>
<sent type="poem" lang="kor" page="88a" n="3">아기 우르샤 三도ᇰᄋᆞᆯ 뫼호시고 西方애 合掌ᄒᆞ시니</sent>
<sent type="poem_num" lang="chi" page="88a" n="4">其二百四十八</sent>
<sent type="poem" lang="kor" page="88a-88b" n="5">極樂世界옛 四十八 ^ 龍船이 空中에 ᄂᆞ라오시니</sent>
<sent type="poem" lang="kor" page="88b" n="1">接引衆生ᄒᆞ시ᄂᆞᆫ 諸大菩薩ᄃᆞᆯ히 獅子座로 마자 가시니</sent>
<sent type="poem_num" lang="chi" page="88b" n="2">其二百四十九</sent>
<sent type="poem" lang="kor" page="88b-89a" n="3">光有聖人ᄋᆞᆫ 釋迦牟^尼시고 婆羅門ᄋᆞᆫ 文殊師利시니</sent>
<sent type="poem" lang="kor" page="89a" n="1">沙羅樹王ᄋᆞᆫ 阿彌陀如來시고 夫人ᄋᆞᆫ 觀世音이시니</sent>
<sent type="poem_num" lang="chi" page="89a" n="2">其二百五十</sent>
<sent type="poem" lang="kor" page="89a-89b" n="3">여듧 婇女는 八大菩薩^이시고 安樂國은 大勢至시니</sent>
<sent type="poem" lang="kor" page="89b" n="1">五百 弟子ᄂᆞᆫ 五百 羅漢이시고 子賢長者ᄂᆞᆫ 無間地獄애 드니</sent><!--이 문단 다음의 본문은 형식상 <월석08,103b>로 연결된다.-->
<sent type="anno" lang="chi" page="89b-90a" n="2">없음</sent>
<sent type="anno" lang="kor" page="89b-90a" n="2">녜 梵摩羅國 林淨寺애 光有聖人이 五百 弟子 ᄃᆞ려 겨샤 大乘 小乘法을 니ᄅᆞ샤 衆生ᄋᆞᆯ 敎化^ᄒᆞ더시니 그 數ㅣ 몯내 혜리러라</sent><!--이 부분은 ‘안락국태자전’이다. 월인석보 에서는 쌍행으로 되어 있어서 주석과 동일한 형식이지만 사실상 본문이라고 봐도 무방하다.-->
<sent type="anno" lang="chi" page="90a" n="1">없음</sent>
<sent type="anno" lang="kor" page="90a" n="1">그ᄢᅴ 西天國 沙羅樹大王이 四百 小國 거느려 겨샤 正ᄒᆞᆫ 法으로 다ᄉᆞ리더시니</sent>
<sent type="anno" lang="chi" page="90a" n="2">없음</sent>
<sent type="anno" lang="kor" page="90a" n="2">王位ᄅᆞᆯ 맛드디 아니ᄒᆞ샤 妻眷이며 子息이며 보ᄇᆡᄅᆞᆯ 貪티 아니ᄒᆞ시고 샤ᇰ녜 됴ᄒᆞᆫ 根源을 닷ᄀᆞ샤 無上道ᄅᆞᆯ 求ᄒᆞ더시니</sent>
<sent type="anno" lang="chi" page="90a" n="3">없음</sent>
<sent type="anno" lang="kor" page="90a" n="3">光有聖人이 沙羅樹大王ᄋᆡ 善心ᄋᆞᆯ 드르시고 弟子 勝熱婆羅門 比丘를 보내샤 찻믈 기르ᇙ 婇女를 비러 오라 ᄒᆞ야시ᄂᆞᆯ</sent>
<sent type="anno" lang="chi" page="90a" n="4">없음</sent>
<sent type="anno" lang="kor" page="90a" n="4">比丘ㅣ 王宮의 와 ᄠᅳᆯ헤 드러 錫杖ᄋᆞᆯ 후는대</sent>
<sent type="anno" lang="chi" page="90b" n="1">없음</sent>
<sent type="anno" lang="kor" page="90b" n="1">王이 드르시고 四百八 夫人ㅅ 中에 第一 鴛鴦夫人ᄋᆞᆯ 브리샤 齋米 받ᄌᆞᄫᆞ라 ᄒᆞ야시ᄂᆞᆯ</sent>
<sent type="anno" lang="chi" page="90b" n="2">없음</sent>
<sent type="anno" lang="kor" page="90b" n="2">鴛鴦夫人이 말 드ᇙ 金바리예 ᄒᆡᆫ ᄡᆞᆯ ᄀᆞᄃᆞ기 다마 比丘ㅅ 알ᄑᆡ 나ᅀᅡ니거ᄂᆞᆯ</sent>
<sent type="anno" lang="chi" page="90b" n="3">없음</sent>
<sent type="anno" lang="kor" page="90b" n="3">比丘ㅣ ᄉᆞᆯᄫᅩᄃᆡ 나ᄂᆞᆫ 齋米ᄅᆞᆯ 求ᄒᆞ야 온디 아니라 大王ᄋᆞᆯ 보ᅀᆞᄫᆞ라 오ᅌᅵ다</sent>
<sent type="anno" lang="chi" page="90b" n="4">없음</sent>
<sent type="anno" lang="kor" page="90b" n="4">그저긔 鴛鴦夫人이 도라드러 王ᄭᅴ ᄉᆞᆯᄫᆞᆫ대 王이 드르시고 즉자히 禮服 니브시고 ᄃᆞ라 나샤</sent>
<sent type="anno" lang="chi" page="90b" n="5">없음</sent>
<sent type="anno" lang="kor" page="90b" n="5">比丘ㅅ 알ᄑᆡ 나ᅀᅡ가샤 세 번 절ᄒᆞ시고 請ᄒᆞ야 宮中에 드르샤</sent>
<sent type="anno" lang="chi" page="90b-91a" n="6">없음</sent>
<sent type="anno" lang="kor" page="90b-91a" n="6">比丘란 노피 안치시고 王ᄋᆞᆫ ᄂᆞᆺ가ᄫᅵ ^ 안ᄌᆞ샤 무르샤ᄃᆡ 어드러셔 오시니ᅌᅵᆺ고</sent>
<sent type="anno" lang="chi" page="91a" n="1">없음</sent>
<sent type="anno" lang="kor" page="91a" n="1">比丘ㅣ 對答호ᄃᆡ 梵摩羅國 林淨寺애 겨신 光有聖人ㅅ 弟子ㅣ로니</sent>
<sent type="anno" lang="chi" page="91a" n="2">없음</sent>
<sent type="anno" lang="kor" page="91a" n="2">光有聖人이 五百 弟子 거느려 겨샤 衆生 敎化ᄒᆞ시ᄂᆞ니</sent>
<sent type="anno" lang="chi" page="91a" n="3">없음</sent>
<sent type="anno" lang="kor" page="91a" n="3">大王ㅅ 善心ᄋᆞᆯ 드르시고 찻믈 기르ᇙ 婇女를 비ᅀᆞᄫᅡ 오라 ᄒᆞ실ᄊᆡ 오ᅀᆞᄫᅩᅌᅵ다</sent>
<sent type="anno" lang="chi" page="91a" n="4">없음</sent>
<sent type="anno" lang="kor" page="91a" n="4">王이 깃그샤 四百八 夫人ᄋᆞᆯ 다 브르샤 졈고 고ᄫᆞ니로 여듧 각시ᄅᆞᆯ ᄀᆞᆯᄒᆡ샤 比丘ᄅᆞᆯ 주어시ᄂᆞᆯ</sent>
<sent type="anno" lang="chi" page="91a-91b" n="5">없음</sent>
<sent type="anno" lang="kor" page="91a-91b" n="5">比丘ㅣ 바다 도라가니 光有聖人이 깃그샤 各各 金鑵子ᄅᆞᆯ 맛디^샤 摩訶栴檀 우믌 므를 ᄒᆞᄅᆞ 五百 디위옴 길이더시니</sent>
<sent type="anno" lang="chi" page="91b" n="1">없음</sent>
<sent type="anno" lang="kor" page="91b" n="1">三年이 ᄎᆞ니 八婇女ㅣ 됴ᄒᆞᆫ 根源을 닷가 無上道理ᄅᆞᆯ 일우미 머디 아니ᄒᆞ더라</sent>
<sent type="anno" lang="chi" page="91b" n="2">없음</sent>
<sent type="anno" lang="kor" page="91b" n="2">그저긔 光有聖人이 勝熱婆羅門 比丘ᄃᆞ려 무르샤ᄃᆡ</sent>
<sent type="anno" lang="chi" page="91b" n="3">없음</sent>
<sent type="anno" lang="kor" page="91b" n="3">沙羅樹王이 八婇女 보낼 나래 앗가ᄫᆞᆫ ᄠᅳ디 업더녀</sent>
<sent type="anno" lang="chi" page="91b" n="4">없음</sent>
<sent type="anno" lang="kor" page="91b" n="4">對答ᄒᆞᅀᆞᄫᅩᄃᆡ 大王이 앗가ᄫᆞᆫ ᄠᅳ디 곧 업더시ᅌᅵ다</sent>
<sent type="anno" lang="chi" page="91b" n="5">없음</sent>
<sent type="anno" lang="kor" page="91b" n="5">聖人이 니ᄅᆞ샤ᄃᆡ 그러커든 다시 가 大王ㅅ 모ᄆᆞᆯ 請ᄒᆞ야 오라 찻믈 기를 維那ᄅᆞᆯ 사모리라 ᄒᆞ야시ᄂᆞᆯ</sent>
<sent type="anno2" lang="chi" page="92a" n="1">없음</sent>
<sent type="anno2" lang="kor" page="92a" n="1">維那ᄂᆞᆫ 이ᄅᆞᆯ 아다 혼 ᄠᅳ디니 모ᄃᆞᆫ 中에 이ᄅᆞᆯ ᄀᆞᅀᆞᆷ알씨라</sent>
<sent type="anno" lang="chi" page="92a" n="2">없음</sent>
<sent type="anno" lang="kor" page="92a" n="2">比丘ㅣ 누비 닙고 錫杖 디퍼 竹林國 디나아 沙羅樹王宮의 가 錫杖ᄋᆞᆯ 후는대</sent>
<sent type="anno" lang="chi" page="92a" n="3">없음</sent>
<sent type="anno" lang="kor" page="92a" n="3">王이 드르시고 즉자히 鴛鴦夫人ᄋᆞᆯ 브르샤 齋米 받ᄌᆞᄫᆞ라 ᄒᆞ야시ᄂᆞᆯ</sent>
<sent type="anno" lang="chi" page="92a" n="4">없음</sent>
<sent type="anno" lang="kor" page="92a" n="4">鴛鴦夫人이 말 드ᇙ 金바리예 ᄒᆡᆫ ᄡᆞᆯ ᄀᆞᄃᆞ기 다마 比丘ᄭᅴ 나ᅀᅡ가니</sent>
<sent type="anno" lang="chi" page="92a" n="5">없음</sent>
<sent type="anno" lang="kor" page="92a" n="5">比丘ㅣ ᄉᆞᆯᄫᅩᄃᆡ 나ᄂᆞᆫ 齋米ᄅᆞᆯ 어드라 온디 아니라 大王ᄋᆞᆯ 보ᅀᆞᄫᆞ라 오ᅌᅵ다</sent>
<sent type="anno" lang="chi" page="92a" n="6">없음</sent>
<sent type="anno" lang="kor" page="92a" n="6">夫人이 도라드러 ᄉᆞᆯᄫᆞᆫ대 王이 드르시고 깃그샤 ᄠᅳᆯ헤 나샤</sent>
<sent type="anno" lang="chi" page="92a-92b" n="7">없음</sent>
<sent type="anno" lang="kor" page="92a-92b" n="7">比丘ㅅ 알ᄑᆡ 세 번 ^ 절ᄒᆞ시고 請ᄒᆞ야 宮中에 드르샤</sent>
<sent type="anno" lang="chi" page="92b" n="1">없음</sent>
<sent type="anno" lang="kor" page="92b" n="1">比丘란 노피 안치시고 王ᄋᆞᆫ ᄂᆞᆺ가ᄫᅵ 안ᄌᆞ샤 무르샤ᄃᆡ 어드러셔 므슷 일로 오시니ᅌᅵᆺ고</sent>
<sent type="anno" lang="chi" page="92b" n="2">없음</sent>
<sent type="anno" lang="kor" page="92b" n="2">比丘ㅣ 對答ᄒᆞᅀᆞᄫᅩᄃᆡ 大王하 엇더 나ᄅᆞᆯ 모ᄅᆞ시ᄂᆞ니ᅌᅵᆺ고</sent>
<sent type="anno" lang="chi" page="92b" n="3">없음</sent>
<sent type="anno" lang="kor" page="92b" n="3">아래 八婇女 맏ᄌᆞᄫᅡ 梵摩羅國 林淨寺로 가ᅀᆞᄫᅩᆫ 내로니</sent>
<sent type="anno" lang="chi" page="92b" n="4">없음</sent>
<sent type="anno" lang="kor" page="92b" n="4">八婇女의 기론 찻므리 모ᄌᆞ랄ᄊᆡ 聖人이 ᄯᅩ 나ᄅᆞᆯ 브리샤 大王 모ᄆᆞᆯ 請ᄒᆞᅀᆞᄫᅡ</sent>
<sent type="anno" lang="chi" page="92b" n="5">없음</sent>
<sent type="anno" lang="kor" page="92b" n="5">오나ᄃᆞᆫ 찻믈 기를 維那ᄅᆞᆯ 삼ᅀᆞᄫᅩ리라 ᄒᆞ실ᄊᆡ 다시 오ᅀᆞᄫᅩᅌᅵ다</sent>
<sent type="anno" lang="chi" page="92b" n="6">없음</sent>
<sent type="anno" lang="kor" page="92b" n="6">王이 드르시고 깃거ᄒᆞ시며 忽然히 누ᇇ므를 비 디ᄃᆞᆺ 흘리거시ᄂᆞᆯ</sent>
<sent type="anno" lang="chi" page="92b-93a" n="7">없음</sent>
<sent type="anno" lang="kor" page="92b-93a" n="7">鴛鴦^夫人이 王ᄭᅴ ᄉᆞᆯᄫᅩᄃᆡ 엇던 젼ᄎᆞ로 우르시ᄂᆞ니ᅌᅵᆺ고</sent>
<sent type="anno" lang="chi" page="93a" n="1">없음</sent>
<sent type="anno" lang="kor" page="93a" n="1">王이 니ᄅᆞ샤ᄃᆡ 이 比丘ㅣ 아래 오샤 찻믈 기르ᇙ 婇女 ᄃᆞ려 林淨寺애 가신 쥬ᇰ니미시니</sent>
<sent type="anno" lang="chi" page="93a" n="2">없음</sent>
<sent type="anno" lang="kor" page="93a" n="2">이제 ᄯᅩ 내 모ᄆᆞᆯ ᄃᆞ려다가 維那ᄅᆞᆯ 사모려 ᄒᆞ실ᄊᆡ 듣ᄌᆞᆸ고 깃거ᄒᆞ가니와</sent>
<sent type="anno" lang="chi" page="93a" n="3">없음</sent>
<sent type="anno" lang="kor" page="93a" n="3">그러나 ᄒᆞᆫ 디 ᄒᆞ녀고로 혜여 혼ᄃᆡᆫ 내 四百 夫人이 前世옛 因緣으로 나ᄅᆞᆯ 조차 살어든 오ᄂᆞᄅᆞᆫ ᄇᆞ리고 가릴ᄊᆡ ᄆᆞᅀᆞᄆᆞᆯ 슬허 우노ᅌᅵ다</sent>
<sent type="anno" lang="chi" page="93a" n="4">없음</sent>
<sent type="anno" lang="kor" page="93a" n="4">鴛鴦夫人이 듣ᄌᆞᆸ고 比丘ᄭᅴ 닐오ᄃᆡ 내 몸도 좃ᄌᆞᄫᅡ 가ᇙ ᄯᅡ힌가 몯 가ᇙ ᄯᅡ힌가</sent>
<sent type="anno" lang="chi" page="93a-93b" n="5">없음</sent>
<sent type="anno" lang="kor" page="93a-93b" n="5">比丘ㅣ 닐오ᄃᆡ 아래 가신 八婇女도 니거^시니 므스기 ᄭᅥᆯᄫᅳ리ᅌᅵᆺ고</sent>
<sent type="anno" lang="chi" page="93b" n="1">없음</sent>
<sent type="anno" lang="kor" page="93b" n="1">夫人이 닐오ᄃᆡ 그러커든 나도 大王 뫼ᅀᆞᄫᅡ 比丘 좃ᄌᆞᄫᅡ 가리ᅌᅵ다</sent>
<sent type="anno" lang="chi" page="93b" n="2">없음</sent>
<sent type="anno" lang="kor" page="93b" n="2">王이 夫人ㅅ 말 드르시고 깃거 ᄂᆞ소사 나라ᄒᆞᆯ 아ᅀᆞ 맛디시고 夫人과 ᄒᆞ샤 比丘 조ᄎᆞ샤 西天國을 여희여 竹林國애 가샤 ᄒᆞᆫ 너븐 드르헤 드르시니</sent>
<sent type="anno" lang="chi" page="93b" n="3">없음</sent>
<sent type="anno" lang="kor" page="93b" n="3">나리 져므러 ᄒᆡ 디거늘 세 분이 프ᅀᅥ리예셔 자시고 이틄날 아ᄎᆞᄆᆡ 길 나아가시ᇙ 時節에 鴛鴦夫人이 울며 比丘ᄭᅴ 닐오ᄃᆡ</sent>
<sent type="anno" lang="chi" page="93b" n="4">없음</sent>
<sent type="anno" lang="kor" page="93b" n="4">王과 쥬ᇰ님과ᄂᆞᆫ 남펴ᇇ 氣韻이실ᄊᆡ 길흘 ᄀᆞᆺ디 아니커시니와</sent>
<sent type="anno" lang="chi" page="93b-94a" n="5">없음</sent>
<sent type="anno" lang="kor" page="93b-94a" n="5">나ᄂᆞᆫ 宮中에 이시ᇙ 제 두ᅀᅥ 거르메셔 너^무 아니 걷다니</sent>
<sent type="anno" lang="chi" page="94a" n="1">없음</sent>
<sent type="anno" lang="kor" page="94a" n="1">오ᄂᆞᆳ날 두 나랏 ᄉᆞᅀᅵ예 허튀 도ᇰ긷ᄀᆞ티 븟고 바리 알ᄑᆞᆯᄊᆡ 길흘 몯 녀리로소ᅌᅵ다 이 ᄯᅡ히 어드메ᅌᅵᆺ고</sent>
<sent type="anno" lang="chi" page="94a" n="2">없음</sent>
<sent type="anno" lang="kor" page="94a" n="2">比丘ㅣ 닐오ᄃᆡ 이 ᄯᅡ히 竹林國이라 혼 나라히ᅌᅵ다</sent>
<sent type="anno" lang="chi" page="94a" n="3">없음</sent>
<sent type="anno" lang="kor" page="94a" n="3">夫人이 ᄯᅩ 무로ᄃᆡ 이ᅌᅥ긔 갓가ᄫᅵ 사ᄅᆞᄆᆡ 지비 잇ᄂᆞ니ᅌᅵᆺ가</sent>
<sent type="anno" lang="chi" page="94a" n="4">없음</sent>
<sent type="anno" lang="kor" page="94a" n="4">比丘ㅣ 닐오ᄃᆡ 오직 이 ᄇᆞ래 子賢長者ㅣ 지비 잇다 듣노ᅌᅵ다</sent>
<sent type="anno" lang="chi" page="94a" n="5">없음</sent>
<sent type="anno" lang="kor" page="94a" n="5">夫人이 王ᄭᅴ ᄉᆞᆯᄫᅩᄃᆡ 내 모ᄆᆞᆯ 죠ᇰ 사ᄆᆞ샤 長者ㅣ 지븨 ᄃᆞ려 가샤 내 모ᄆᆞᆯ ᄑᆞᄅᆞ샤 내 값과 내 일훔과 가져다가 聖人ᄭᅴ 받ᄌᆞᄫᆞ쇼셔 ᄒᆞ야ᄂᆞᆯ</sent>
<sent type="anno" lang="chi" page="94a-94b" n="6">없음</sent>
<sent type="anno" lang="kor" page="94a-94b" n="6">王과 比丘왜 夫人ㅅ 말 드르시고 ᄆᆞᅀᆞᄆᆞᆯ 더욱 셜ᄫᅵ 너^기샤 누ᇇ므를 비 오ᄃᆞᆺ 흘리시고</sent>
<sent type="anno" lang="chi" page="94b" n="1">없음</sent>
<sent type="anno" lang="kor" page="94b" n="1">比丘와 王괘 夫人ᄋᆞᆯ 뫼샤 長者ㅣ 지븨 가샤 겨집죠ᇰ 사쇼셔 ᄒᆞ야 브르신대</sent>
<sent type="anno" lang="chi" page="94b" n="2">없음</sent>
<sent type="anno" lang="kor" page="94b" n="2">長者ㅣ 듣고 사ᄅᆞᆷ 브려 보라 ᄒᆞ니</sent>
<sent type="anno" lang="chi" page="94b" n="3">없음</sent>
<sent type="anno" lang="kor" page="94b" n="3">닐오ᄃᆡ 門 알ᄑᆡ ᄒᆞᆫ 쥬ᇰ과 ᄒᆞᆫ 쇼쾌 고ᄫᆞᆫ 겨지블 ᄃᆞ려 왜셔 ᄑᆞᄂᆞᅌᅵ다</sent>
<sent type="anno" lang="chi" page="94b" n="4">없음</sent>
<sent type="anno" lang="kor" page="94b" n="4">長者ㅣ 듣고 세흘 ᄃᆞ려 드러오라 ᄒᆞ야 ᄠᅳᆯ헤 안치ᅀᆞᆸ고 묻ᄌᆞᄫᅩᄃᆡ 이 ᄯᆞ리 너희 죠ᇰ가</sent>
<sent type="anno" lang="chi" page="94b" n="5">없음</sent>
<sent type="anno" lang="kor" page="94b" n="5">王과 比丘왜 對答ᄒᆞ샤ᄃᆡ 眞實로 우리 죠ᇰ이니ᅌᅵ다</sent>
<sent type="anno" lang="chi" page="94b" n="6">없음</sent>
<sent type="anno" lang="kor" page="94b" n="6">長者ㅣ 鴛鴦夫人ᄋᆞᆯ 다시 보니 샤ᇰ녯 사ᄅᆞᄆᆡ 야ᇰᄌᆡ 아닐ᄊᆡ 夫人ᄭᅴ 무로ᄃᆡ 이 두 사ᄅᆞ미 眞實로 네 하ᇰ것가</sent>
<sent type="anno" lang="chi" page="94b-95a" n="7">없음</sent>
<sent type="anno" lang="kor" page="94b-95a" n="7">對答호ᄃᆡ 眞實^로 올ᄒᆞ니ᅌᅵ다</sent>
<sent type="anno" lang="chi" page="95a" n="1">없음</sent>
<sent type="anno" lang="kor" page="95a" n="1">長者ㅣ 무로ᄃᆡ 그러면 비디 언매나 ᄒᆞ뇨</sent>
<sent type="anno" lang="chi" page="95a" n="2">없음</sent>
<sent type="anno" lang="kor" page="95a" n="2">夫人이 對答호ᄃᆡ 우리 하ᇰ것 둘히 내 비들 모ᄅᆞ시리니 내 모맷 비든 金 二千斤이오 내 ᄇᆡ욘 아ᄀᆡ 빋도 ᄒᆞᆫ가지니ᅌᅵ다</sent>
<sent type="anno" lang="chi" page="95a" n="3">없음</sent>
<sent type="anno" lang="kor" page="95a" n="3">長者ㅣ 그 마ᄅᆞᆯ 從ᄒᆞ야 金 四千斤을 내야 王ᄭᅴ와 比丘ᄭᅴ와 받ᄌᆞᄫᆞ니라</sent>
<sent type="anno" lang="chi" page="95a" n="4">없음</sent>
<sent type="anno" lang="kor" page="95a" n="4">王과 比丘왜 그 지븨 자시고 이틄날 아ᄎᆞᄆᆡ 세 분이 門 밧긔 나샤 여희실 쩌긔 몯내 슬허 우러 오래 머므더시니</sent>
<sent type="anno" lang="chi" page="95a" n="5">없음</sent>
<sent type="anno" lang="kor" page="95a" n="5">夫人이 王ᄭᅴ ᄉᆞᆯᄫᅩᄃᆡ 오ᄂᆞᆯ 여희ᅀᆞᄫᆞᆫ 後에 ᄭᅮᆷᄇᆞᆺ 아니면 서르 보ᅀᆞᄫᆞᇙ 길히 업건마ᄅᆞᆫ</sent>
<sent type="anno" lang="chi" page="95a-95b" n="6">없음</sent>
<sent type="anno" lang="kor" page="95a-95b" n="6">그러나 사ᄅᆞᄆᆡ 善을 닷고 ᄃᆞᆫ^녀 나ᄆᆞᆫ ᄠᅳ디 아니라 利益ᄃᆞᄫᆡᆫ 이ᄅᆞᆯ 各各 受ᄒᆞᇙ ᄯᆞᄅᆞ미니</sent>
<sent type="anno" lang="chi" page="95b" n="1">없음</sent>
<sent type="anno" lang="kor" page="95b" n="1">大王이 宮中에 겨시ᇙ 저근 ᄇᆡ 골ᄑᆞᆫ ᄃᆞᆯ 모ᄅᆞ시며 옷 허ᄂᆞᆫ ᄃᆞᆯ 모ᄅᆞ더시니</sent>
<sent type="anno" lang="chi" page="95b" n="2">없음</sent>
<sent type="anno" lang="kor" page="95b" n="2">大王하 往生偈ᄅᆞᆯ 닛디 마라 외와 ᄃᆞᆮ니쇼셔 이 偈ᄅᆞᆯ 외오시면 골ᄑᆞᆫ ᄇᆡ도 브르며 헌 옷도 암ᄀᆞᆯ리ᅌᅵ다 ᄒᆞ고 往生偈ᄅᆞᆯ ᄉᆞᆯᄫᅩᄃᆡ</sent>
<sent type="anno" lang="chi" page="95b" n="3">없음</sent>
<sent type="anno" lang="kor" page="95b" n="3">願往生 願往生 願在彌陀會中坐 手執香花常供養</sent>
<sent type="anno" lang="chi" page="95b-96a" n="4">없음</sent>
<sent type="anno" lang="kor" page="95b-96a" n="4">願往生 願往生 願生極樂見彌陀 獲蒙摩頂受記莂 願往生 願往生 往生^極樂蓮花生 自他一時成佛道</sent>
<sent type="anno2" lang="chi" page="96a" n="1">없음</sent>
<sent type="anno2" lang="kor" page="96a" n="1">願ᄒᆞ노니 가 나가지ᅌᅵ다 願ᄒᆞ노니 가 나가지ᅌᅵ다 願ᄒᆞ노니 彌陀會 中坐애 이셔 소내 香花 자바 샤ᇰ녜 供養ᄒᆞᅀᆞᄫᅡ지ᅌᅵ다</sent>
<sent type="anno2" lang="chi" page="96a" n="2">없음</sent>
<sent type="anno2" lang="kor" page="96a" n="2">願ᄒᆞ노니 가 나가지ᅌᅵ다 願ᄒᆞ노니 가 나가지ᅌᅵ다 願ᄒᆞ노니 極樂애 나 彌陀ᄅᆞᆯ 보ᅀᆞᄫᅡ 머리 ᄆᆞᆫ지샤ᄆᆞᆯ 닙ᄉᆞᄫᅡ 記莂을 受ᄒᆞᅀᆞᄫᅡ지ᅌᅵ다</sent>
<sent type="anno3" lang="chi" page="96a-96b" n="3">없음</sent>
<sent type="anno3" lang="kor" page="96a-96b" n="3">記莂은 分簡ᄒᆞᆯ씨니 簡은 대ᄧᅡ개니 녜ᄂᆞᆫ 죠ᄒᆡ 업셔 대^ᄅᆞᆯ 엿거 그를 쓰더니라</sent>
<sent type="anno3" lang="chi" page="96b" n="1">없음</sent>
<sent type="anno3" lang="kor" page="96b" n="1">부톄 授記ᄒᆞ샤미 글 쑤미 ᄀᆞᆮ고 제여곰 달오미 대ᄧᅡ개 ᄀᆞᆮᄒᆞᆯᄊᆡ 簡ᄋᆞᆯ ᄂᆞᆫ호다 ᄒᆞ니라</sent>
<sent type="anno2" lang="chi" page="96b" n="2">없음</sent>
<sent type="anno2" lang="kor" page="96b" n="2">願ᄒᆞ노니 가 나가지ᅌᅵ다 願ᄒᆞ노니 가 나가지ᅌᅵ다 極樂애 가 나 蓮花애 나아 나와 ᄂᆞᆷ괘 一時예 佛道ᄅᆞᆯ 일워지ᅌᅵ다</sent>
<sent type="anno" lang="chi" page="96b" n="3">없음</sent>
<sent type="anno" lang="kor" page="96b" n="3">王이 드르시고 깃그샤 가려 ᄒᆞ시ᇙ 저긔 夫人이 王ᄭᅴ 다시 ᄉᆞᆯᄫᅩᄃᆡ</sent>
<sent type="anno" lang="chi" page="96b" n="4">없음</sent>
<sent type="anno" lang="kor" page="96b" n="4">내 ᄇᆡ욘 아기 아ᄃᆞᆯ옷 나거든 일후믈 므스기라 ᄒᆞ고 ᄯᆞᆯ옷 나거든 일후믈 므스기라 ᄒᆞ리ᅌᅵᆺ고</sent>
<sent type="anno" lang="chi" page="96b" n="5">없음</sent>
<sent type="anno" lang="kor" page="96b" n="5">어버ᅀᅵ ᄀᆞ자 이신 저긔 일후믈 一定ᄒᆞ사ᅌᅵ다</sent>
<sent type="anno" lang="chi" page="96b-97a" n="6">없음</sent>
<sent type="anno" lang="kor" page="96b-97a" n="6">王이 드르^시고 누ᇇ므를 흘리며 니ᄅᆞ샤ᄃᆡ</sent>
<sent type="anno" lang="chi" page="97a" n="1">없음</sent>
<sent type="anno" lang="kor" page="97a" n="1">나ᄂᆞᆫ 드로니 어버ᅀᅵ 몯 ᄀᆞᄌᆞᆫ 子息은 어딘 이ᄅᆞᆯ ᄇᆡ호디 몯ᄒᆞᆯᄊᆡ 어버ᅀᅴ 일후믈 더러ᄫᅵᄂᆞ다 ᄒᆞᄂᆞ니 나거든 ᄯᅡ해 무더 ᄇᆞ료ᄃᆡ ᄒᆞ리ᅌᅵ다</sent>
<sent type="anno" lang="chi" page="97a" n="2">없음</sent>
<sent type="anno" lang="kor" page="97a" n="2">夫人이 ᄉᆞᆯᄫᅩᄃᆡ 大王ㅅ 말ᄊᆞ미ᅀᅡ 올커신마ᄅᆞᆫ 내 ᄠᅳ데 몯 마재ᅌᅵ다</sent>
<sent type="anno" lang="chi" page="97a" n="3">없음</sent>
<sent type="anno" lang="kor" page="97a" n="3">아ᄃᆞ리어든 일후믈 孝子ㅣ라 ᄒᆞ고 ᄯᆞ리어든 일후믈 孝養이라 호ᄃᆡ 엇더ᄒᆞ니ᅌᅵᆺ고</sent>
<sent type="anno" lang="chi" page="97a" n="4">없음</sent>
<sent type="anno" lang="kor" page="97a" n="4">王이 夫人ㅅ ᄠᅳ들 어엿비 너기샤 니ᄅᆞ샤ᄃᆡ 아ᄃᆞ리 나거든 安樂國이라 ᄒᆞ고 ᄯᆞᆯ옷 나거든 孝養이라 ᄒᆞ쇼셔</sent>
<sent type="anno" lang="chi" page="97a" n="5">없음</sent>
<sent type="anno" lang="kor" page="97a" n="5">말 다 ᄒᆞ시고 ᄉᆞᆯ하디여 우러 여희시니</sent>
<sent type="anno" lang="chi" page="97a-97b" n="6">없음</sent>
<sent type="anno" lang="kor" page="97a-97b" n="6">王이 比丘와 ᄒᆞ샤 林^淨寺애 가신대 光有聖人이 보시고 ᄀᆞ자ᇰ 깃그샤 즉자히 金鑵子 둘흘 받ᄌᆞᄫᅡ 찻믈 길이ᅀᆞᆸ더시니</sent>
<sent type="anno" lang="chi" page="97b" n="1">없음</sent>
<sent type="anno" lang="kor" page="97b" n="1">王이 金鑵子ᄅᆞᆯ 나못 두 그테 ᄃᆞ라 메시고 믈 기르며 ᄃᆞᆮ니실 쩌긔 왼소내 往生偈ᄅᆞᆯ 자ᄇᆞ샤 노티 아니ᄒᆞ야 외오더시다</sent>
<sent type="anno" lang="chi" page="97b" n="2">없음</sent>
<sent type="anno" lang="kor" page="97b" n="2">鴛鴦夫人이 長者ㅣ 지븨 이셔 아ᄃᆞᄅᆞᆯ 나ᄒᆞ니 야ᇰᄌᆡ 端正ᄒᆞ더니</sent>
<sent type="anno" lang="chi" page="97b" n="3">없음</sent>
<sent type="anno" lang="kor" page="97b" n="3">長者ㅣ 보고 닐오ᄃᆡ 네 아ᄃᆞᄅᆡ 나히 엳아홉만 ᄒᆞ면 내 지븨 아니 이시ᇙ 相이로다 하더라</sent>
<sent type="anno" lang="chi" page="97b" n="4">없음</sent>
<sent type="anno" lang="kor" page="97b" n="4">닐굽 ᄒᆡ어늘 그 아기 어마니ᇝ긔 ᄉᆞᆯᄫᅩᄃᆡ 내 어마니ᇝ ᄇᆡ예 이실 쩌긔 아바니미 어듸 가시니ᅌᅵᆺ고</sent>
<sent type="anno" lang="chi" page="97b-98a" n="5">없음</sent>
<sent type="anno" lang="kor" page="97b-98a" n="5">夫人^이 닐오ᄃᆡ 長者ㅣ 네 아비라</sent>
<sent type="anno" lang="chi" page="98a" n="1">없음</sent>
<sent type="anno" lang="kor" page="98a" n="1">그 아기 닐오ᄃᆡ 長者ㅣ 내 아비 아니니 아바니미 어듸 가시니ᅌᅵᆺ고</sent>
<sent type="anno" lang="chi" page="98a" n="2">없음</sent>
<sent type="anno" lang="kor" page="98a" n="2">夫人이 므디ᄃᆞᆺ 울며 모ᄀᆞᆯ 몌여 닐오ᄃᆡ 네 아바니미 婆羅門 쥬ᇰ님과 ᄒᆞ샤 梵摩羅國 林淨寺애 光有聖人 겨신 ᄃᆡ 가샤 됴ᄒᆞᆫ 일 닷ᄀᆞ시ᄂᆞ니라</sent>
<sent type="anno" lang="chi" page="98a" n="3">없음</sent>
<sent type="anno" lang="kor" page="98a" n="3">그저긔 安樂國이 어마니ᇝ긔 ᄉᆞᆯᄫᅩᄃᆡ 나ᄅᆞᆯ 이제 노ᄒᆞ쇼셔 아바니믈 가 보ᅀᆞᄫᅡ지ᅌᅵ다</sent>
<sent type="anno" lang="chi" page="98a" n="4">없음</sent>
<sent type="anno" lang="kor" page="98a" n="4">夫人이 닐오ᄃᆡ 네 처ᅀᅥᆷ 나거늘 長者ㅣ 닐오ᄃᆡ 나히 닐굽 여듧만 ᄒᆞ면 내 지븨 아니 이실 아ᄒᆡ라 ᄒᆞ더니</sent>
<sent type="anno" lang="chi" page="98a-98b" n="5">없음</sent>
<sent type="anno" lang="kor" page="98a-98b" n="5">이제 너를 노하 보내면 내 모미 長者ㅣ 怒^ᄅᆞᆯ 맛나리라</sent>
<sent type="anno" lang="chi" page="98b" n="1">없음</sent>
<sent type="anno" lang="kor" page="98b" n="1">安樂國ᄋᆡ 닐오ᄃᆡ ᄀᆞᄆᆞ니 逃亡ᄒᆞ야 ᄲᆞᆯ리 녀러 오리ᅌᅵ다</sent>
<sent type="anno" lang="chi" page="98b" n="2">없음</sent>
<sent type="anno" lang="kor" page="98b" n="2">그저긔 夫人이 어엿븐 ᄠᅳ들 몯 이긔여 門 밧긔 내야 보내야ᄂᆞᆯ 安樂國이 바ᄆᆡ 逃亡ᄒᆞ야 ᄃᆞᆮ다가 그 짓 ᄭᅩᆯ 뷔ᇙ 죠ᅌᆞᆯ 맛나니</sent>
<sent type="anno" lang="chi" page="98b" n="3">없음</sent>
<sent type="anno" lang="kor" page="98b" n="3">자바 구지조ᄃᆡ 네 엇뎨 하ᇰ것 背叛ᄒᆞ야 가ᄂᆞᆫ다 ᄒᆞ고 ᄉᆞᄎᆞ로 두 소ᄂᆞᆯ ᄆᆡ야 와 長者ㅣ손ᄃᆡ 닐어늘</sent>
<sent type="anno" lang="chi" page="98b" n="4">없음</sent>
<sent type="anno" lang="kor" page="98b" n="4">長者ㅣ 怒ᄒᆞ야 손ᅀᅩ 安樂國의 ᄂᆞᄎᆞᆯ 피좃고 ᄡᅮᆺ돐 므를 ᄇᆞᄅᆞ니라</sent>
<sent type="anno" lang="chi" page="98b" n="5">없음</sent>
<sent type="anno" lang="kor" page="98b" n="5">後에 安樂國이 어마니ᇝ긔 다시 ᄉᆞᆲ고 사긴 ᄂᆞᄎᆞ란 ᄢᅳ리고 逃亡ᄒᆞ야 梵摩羅國으로 가더니</sent>
<sent type="anno" lang="chi" page="98b-99a" n="6">없음</sent>
<sent type="anno" lang="kor" page="98b-99a" n="6">竹林國과 ^ 梵摩羅國과 두 나랏 ᄉᆞᅀᅵ예 큰 ᄀᆞᄅᆞ미 이쇼ᄃᆡ ᄇᆡ 업거늘</sent>
<sent type="anno" lang="chi" page="99a" n="1">없음</sent>
<sent type="anno" lang="kor" page="99a" n="1">ᄀᆞᅀᆞᆯ 조차 바니다가 忽然히 ᄉᆡᇰ각ᄒᆞ야 딥도ᇰ 세 무슬 어더 ᄯᅴ로 어울워 ᄆᆡ야 므레 ᄠᅴ오고 그 우희 올아 안자 하ᄂᆞᆳ긔 비ᅀᆞᄫᅩᄃᆡ</sent>
<sent type="anno" lang="chi" page="99a" n="2">없음</sent>
<sent type="anno" lang="kor" page="99a" n="2">내 眞實ㅅ ᄆᆞᅀᆞᄆᆞ로 아바님 보ᅀᆞᆸ고져 ᄒᆞ거든 ᄇᆞᄅᆞ미 부러 뎌 ᄀᆞᅀᅢ 건내쇼셔 ᄒᆞ고 合掌ᄒᆞ야 往生偈ᄅᆞᆯ 외온대</sent>
<sent type="anno" lang="chi" page="99a" n="3">없음</sent>
<sent type="anno" lang="kor" page="99a" n="3">自然히 ᄇᆞᄅᆞ미 부러 믌ᄀᆞᅀᅢ 건내 부치니 긔 梵摩羅國 ᄯᅡ히러라</sent>
<sent type="anno" lang="chi" page="99a" n="4">없음</sent>
<sent type="anno" lang="kor" page="99a" n="4">그 딥도ᅌᆞ란 ᄀᆞᅀᅦ 지ᅘᅧ ᄆᆡ오 林淨寺로 가ᄂᆞᆫ ᄆᆞᄃᆡ예 대수히 이쇼ᄃᆡ</sent>
<sent type="anno" lang="chi" page="99a-99b" n="5">없음</sent>
<sent type="anno" lang="kor" page="99a-99b" n="5">東風이 불면 그 소리 南無阿彌陀佛 ᄒᆞ고 ^ 南風이 불면 攝化衆生阿彌陀佛 ᄒᆞ고</sent>
<sent type="anno" lang="chi" page="99b" n="1">없음</sent>
<sent type="anno" lang="kor" page="99b" n="1">西風이 불면 渡盡稱念衆生阿彌陀佛 ᄒᆞ고 北風이 불면 隨意往生阿彌陀佛 ᄒᆞ더니</sent>
<sent type="anno2" lang="chi" page="99b" n="2">없음</sent>
<sent type="anno2" lang="kor" page="99b" n="2">攝化ᄂᆞᆫ 거두자바 敎化ᄒᆞ실씨라</sent>
<sent type="anno2" lang="chi" page="99b" n="3">없음</sent>
<sent type="anno2" lang="kor" page="99b" n="3">渡盡稱念衆生ᄋᆞᆫ 일ᄏᆞᆮᄌᆞᄫᅡ 念ᄒᆞᅀᆞᆸᄂᆞᆫ 衆生ᄋᆞᆯ 다 濟渡ᄒᆞ실씨라</sent>
<sent type="anno" lang="chi" page="99b" n="4">없음</sent>
<sent type="anno" lang="kor" page="99b" n="4">安樂國이 듣고 ᄀᆞ자ᇰ 깃거ᄒᆞ더라</sent>
<sent type="anno" lang="chi" page="99b-100a" n="5">없음</sent>
<sent type="anno" lang="kor" page="99b-100a" n="5">그 대숩 ᄉᆞᅀᅵ예 林淨寺ㅣ 잇더니 安樂國이 뎌를 向ᄒᆞ야 가ᄂᆞᆫ 저긔 길헤 八婇女를 맛나^니 往生偈ᄅᆞᆯ 브르며 摩訶栴檀 우믌 므를 기러 가거늘</sent>
<sent type="anno" lang="chi" page="100a" n="1">없음</sent>
<sent type="anno" lang="kor" page="100a" n="1">安樂國이 무로ᄃᆡ 너희 브르논 偈ᄂᆞᆫ 어드러셔 나뇨</sent>
<sent type="anno" lang="chi" page="100a" n="2">없음</sent>
<sent type="anno" lang="kor" page="100a" n="2">婇女ㅣ 對答호ᄃᆡ 西天國 沙羅樹大王 鴛鴦夫人ㅅ 偈니 우리도 沙羅樹大王ㅅ 夫人ᄃᆞᆯ히라니</sent>
<sent type="anno" lang="chi" page="100a" n="3">없음</sent>
<sent type="anno" lang="kor" page="100a" n="3">녜 勝熱婆羅門 比丘ㅣ 우리 王宮의 가샤 우리를 ᄃᆞ려 오시고 後에 다시 가샤 沙羅樹大王과 鴛鴦夫人ᄋᆞᆯ 뫼셔 오시다가</sent>
<sent type="anno" lang="chi" page="100a-100b" n="4">없음</sent>
<sent type="anno" lang="kor" page="100a-100b" n="4">夫人이 허튀 알하 거르믈 몯 거르실ᄊᆡ 王과 比丘왜 竹林國 ^ 子賢長者ㅣ 지븨 뫼셔다가 죠ᇰ 사마 ᄑᆞ라시ᄂᆞᆯ</sent>
<sent type="anno" lang="chi" page="100b" n="1">없음</sent>
<sent type="anno" lang="kor" page="100b" n="1">夫人이 여희시ᇙ 저긔 大王ᄭᅴ ᄉᆞᆯᄫᆞ샤ᄃᆡ 往生偈ᄅᆞᆯ 외오시면 골ᄑᆞᆫ ᄇᆡ도 브르며 헌 옷도 새 ᄀᆞᆮᄒᆞ리니 淨土애 ᄒᆞᆫ ᄃᆡ 가 나사ᅌᅵ다 ᄒᆞ야시ᄂᆞᆯ</sent><!--'여희[싫]'로 보이나 '시ᇙ'의 잘못으로 판단됨.-->
<sent type="anno" lang="chi" page="100b" n="2">없음</sent>
<sent type="anno" lang="kor" page="100b" n="2">王이 ᄇᆡ호샤 ᄉᆞᆫᄌᆡ 그치디 아니ᄒᆞ야 외오시ᄂᆞ니 우리도 이 偈ᄅᆞᆯ 좃ᄌᆞᄫᅡ 외오노소라</sent>
<sent type="anno" lang="chi" page="100b" n="3">없음</sent>
<sent type="anno" lang="kor" page="100b" n="3">安樂國이 무로ᄃᆡ 沙羅樹大王이 어듸 겨시뇨 對答호ᄃᆡ 길헤 믈 기러 오시ᄂᆞ니라</sent>
<sent type="anno" lang="chi" page="100b" n="4">없음</sent>
<sent type="anno" lang="kor" page="100b" n="4">安樂國이 그 말 듣고 길흐로 向ᄒᆞ야 가다가 아바니믈 맛나ᅀᆞᄫᅡ 두 허튀ᄅᆞᆯ 안고 우더니</sent>
<sent type="anno" lang="chi" page="100b-101a" n="5">없음</sent>
<sent type="anno" lang="kor" page="100b-101a" n="5">王이 무르샤ᄃᆡ 이 아기 엇더^니완ᄃᆡ 늘그늬 허튈 안고 이리ᄃᆞ록 우ᄂᆞᆫ다</sent><!--'[이]기'로 보이나 '아'의 잘못으로 판단됨.-->
<sent type="anno" lang="chi" page="101a" n="1">없음</sent>
<sent type="anno" lang="kor" page="101a" n="1">安樂國이 온 ᄠᅳᆮ ᄉᆞᆲ고 往生偈ᄅᆞᆯ 외온대 王이 그제ᅀᅡ 太子ᅟᅵᆫ 고ᄃᆞᆯ 아ᄅᆞ시고 긼 ᄀᆞᅀᅢ 아나 안ᄌᆞ샤 오시 ᄌᆞᄆᆞᄀᆡ 우르시고 니ᄅᆞ샤ᄃᆡ</sent>
<sent type="anno" lang="chi" page="101a" n="2">없음</sent>
<sent type="anno" lang="kor" page="101a" n="2">네 어마니미 날 여희오 시르ᄆᆞ로 사니다가 이제 ᄯᅩ 너를 여희오 더욱 우니ᄂᆞ니 어셔 도라니거라</sent>
<sent type="anno" lang="chi" page="101a" n="3">없음</sent>
<sent type="anno" lang="kor" page="101a" n="3">王과 太子왜 슬픈 ᄠᅳ들 몯 이긔샤 오래 겨시다가 여희시ᇙ 저긔 王이 놀애ᄅᆞᆯ 브르샤ᄃᆡ</sent>
<sent type="anno" lang="chi" page="101a" n="4">없음</sent>
<sent type="anno" lang="kor" page="101a" n="4">아라 녀리 그츤 이런 이ᄫᅩᆫ 길헤 눌 보리라 ᄒᆞ야 우러곰 온다 아가</sent><!--'이[ᄫᅩᆫ]'은 분명히 'ᄫᅩᆫ'으로 되어 있으며 오각 여부에 대해서는 정확한 교감이 필요하다. '길[헤][눌]' 잘 안 보임.-->
<sent type="anno" lang="chi" page="101a-101b" n="5">없음</sent>
<sent type="anno" lang="kor" page="101a-101b" n="5">大慈悲 우니ᄂᆞᆫ 鴛鴦鳥와 功德 修行ᄒᆞᄂᆞᆫ 이 내 몸과 成等^正覺 나래ᅀᅡ 반ᄃᆞ기 마조 보리여다</sent>
<sent type="anno" lang="chi" page="101b" n="1">없음</sent>
<sent type="anno" lang="kor" page="101b" n="1">그저긔 太子ㅣ 울며 저ᅀᆞᄫᅡ 여희ᅀᆞᆸ고 도로 ᄀᆞᄅᆞᇝ ᄀᆞᅀᅢ 와 딥ᄇᆡ ᄐᆞ고 往生偈ᄅᆞᆯ 브르니 ᄇᆞᄅᆞ미 부러 竹林國으로 지불여늘</sent><!--'지불여늘'?-->
<sent type="anno" lang="chi" page="101b" n="2">없음</sent>
<sent type="anno" lang="kor" page="101b" n="2">무틔 올아 오ᄂᆞᆫ ᄆᆞᄃᆡ예 쇼 칠 아ᄒᆡ 놀애ᄅᆞᆯ 블로ᄃᆡ 安樂國이ᄂᆞᆫ 아비를 보라 가니 어미도 몯 보아 시르미 더욱 깁거다 ᄒᆞ야ᄂᆞᆯ</sent>
<sent type="anno" lang="chi" page="101b" n="3">없음</sent>
<sent type="anno" lang="kor" page="101b" n="3">安樂國이 듣고 무로ᄃᆡ 므슴 놀애 브르ᄂᆞᆫ다</sent>
<sent type="anno" lang="chi" page="101b" n="4">없음</sent>
<sent type="anno" lang="kor" page="101b" n="4">對答호ᄃᆡ 子賢長者ㅣ 지븨 鴛鴦이라 호ᇙ 죠ᅌᅵ ᄒᆞᆫ 아ᄃᆞᄅᆞᆯ 나하ᄂᆞᆯ 그 아기 닐굽 설 머거 아비 보라 니거지라 ᄒᆞᆫ대 그 어미 어엿비 너겨 노하 보내여늘</sent>
<sent type="anno" lang="chi" page="101b-102a" n="5">없음</sent>
<sent type="anno" lang="kor" page="101b-102a" n="5">그 長^者ㅣ 鴛鴦이ᄅᆞᆯ 자바 네 아ᄃᆞᆯ 어듸 가뇨 ᄒᆞ고 環刀ᄅᆞᆯ 메여 티ᇙ 時節에</sent>
<sent type="anno" lang="chi" page="102a" n="1">없음</sent>
<sent type="anno" lang="kor" page="102a" n="1">鴛鴦이 놀애ᄅᆞᆯ 블로ᄃᆡ 고ᄫᆞ니 몯 보아 ᄉᆞᆯ읏 우니다니 님하 오ᄂᆞᆳ나래 넉시라 마로리어다 ᄒᆞ야ᄂᆞᆯ</sent>
<sent type="anno" lang="chi" page="102a" n="2">없음</sent>
<sent type="anno" lang="kor" page="102a" n="2">長者ㅣ 菩提樹 미틔 ᄃᆞ려다가 삼도ᇰ 내 버혀 더뎻ᄂᆞ니라</sent>
<sent type="anno" lang="chi" page="102a" n="3">없음</sent>
<sent type="anno" lang="kor" page="102a" n="3">安樂國이 듣고 菩提樹 미틔 가 보니 삼도ᇰ 내 버혀 더뎻거늘 주ᅀᅥ다가 次第로 니ᅀᅥ 노코 ᄯᅡ해 업데여 그울며 ᄉᆞᆯ하디여 우니 하ᄂᆞᆯ히 드러치더니</sent>
<sent type="anno" lang="chi" page="102a" n="4">없음</sent>
<sent type="anno" lang="kor" page="102a" n="4">오라거늘 니러 西ㅅ녁 向ᄒᆞ야 合掌ᄒᆞ야 누ᇇ믈 ᄲᅳ리고 하ᄂᆞᆯ 브르며 偈ᄅᆞᆯ 지ᅀᅥ 블로ᄃᆡ</sent>
<sent type="anno" lang="chi" page="102a-102b" n="5">없음</sent>
<sent type="anno" lang="kor" page="102a-102b" n="5">願我臨欲^命終時 盡除一切諸障碍 面見彼佛阿彌陀 卽得往生安樂刹</sent>
<sent type="anno2" lang="chi" page="102b" n="1">없음</sent>
<sent type="anno2" lang="kor" page="102b" n="1">願ᄒᆞᆫᄃᆞᆫ 내 ᄒᆞ마 命終ᄒᆞᇙ 時節에 一切 ᄀᆞ린 거슬 다 더러 ᄇᆞ리고 뎌 阿彌陀佛을 보ᅀᆞᄫᅡ 즉자히 安樂刹애 가 나가지ᅌᅵ다</sent>
<sent type="anno" lang="chi" page="102b" n="2">없음</sent>
<sent type="anno" lang="kor" page="102b" n="2">즉자히 極樂世界로셔 四十八 龍船이 眞如大海에 ᄠᅥ 太子 알ᄑᆡ 오니</sent><!--'[ᄠᅵ][大]子'로 보이나 'ᄠᅥ 太'의 잘못으로 판단됨.-->
<sent type="anno" lang="chi" page="102b-103a" n="3">없음</sent>
<sent type="anno" lang="kor" page="102b-103a" n="3">그 龍船 가온ᄃᆡᆺ 굴근 菩薩ᄃᆞᆯ히 太^子ᄃᆞ려 닐오ᄃᆡ</sent>
<sent type="anno" lang="chi" page="103a" n="1">없음</sent>
<sent type="anno" lang="kor" page="103a" n="1">네 父母ᄂᆞᆫ ᄇᆞᆯ쎠 西方애 가샤 부톄 ᄃᆞ외얫거시늘 네 일 몰라 이실ᄊᆡ 길 자ᄇᆞ라 오라 ᄒᆞ야시ᄂᆞᆯ</sent>
<sent type="anno" lang="chi" page="103a" n="2">없음</sent>
<sent type="anno" lang="kor" page="103a" n="2">太子ㅣ 그 말 듣고 깃기 獅子座애 올아 虛空ᄋᆞᆯ 타 極樂世界로 가니라</sent><!--'깃[기]'로 보임. '거'의 잘못인지 의심스러움.-->
<sent type="anno" lang="chi" page="103a" n="3">없음</sent>
<sent type="anno" lang="kor" page="103a" n="3">光有聖人은 이젯 釋迦牟尼佛이시고 沙羅樹大王ᄋᆞᆫ 이젯 阿彌陀佛이시고</sent>
<sent type="anno" lang="chi" page="103a" n="4">없음</sent>
<sent type="anno" lang="kor" page="103a" n="4">鴛鴦夫人은 이젯 觀世音菩薩이시고 安樂國은 이젯 大勢至菩薩이시고</sent>
<sent type="anno" lang="chi" page="103a-103b" n="5">없음</sent>
<sent type="anno" lang="kor" page="103a-103b" n="5">勝熱婆羅門ᄋᆞᆫ 이젯 文殊ㅣ시고 八婇女ᄂᆞᆫ 이젯 八^大菩薩이시고 五百 弟子ᄂᆞᆫ 이젯 五百 羅漢이시니라</sent>
<sent type="anno" lang="chi" page="103b" n="1">없음</sent>
<sent type="anno" lang="kor" page="103b" n="1">子賢長者ᄂᆞᆫ 無間地獄애 드리 잇ᄂᆞ니라</sent><!--'드[리]'로 보임. '러'의 잘못인지 의심스러움-->
<mark type="section_begin">○</mark>
<sent type="main" lang="chi" page="103b" n="2">없음</sent>
<sent type="main" lang="kor" page="103b" n="2">方等 여듧 ᄒᆡ 니르시고 버거 스믈두 ᄒᆡᆺ ᄉᆞᅀᅵ예 般若ᄅᆞᆯ 니르시니라</sent>
<sent type="anno" lang="chi" page="103b" n="3">없음</sent>
<sent type="anno" lang="kor" page="103b" n="3">般若 처ᅀᅥᆷ 니ᄅᆞ샤미 부텻 나히 쉬니리시니 穆王 ᄀᆞᆺ 스믈네찻 ᄒᆡ 癸卯ㅣ라</sent>
<sent type="anno" lang="chi" page="103b" n="4">없음</sent>
<sent type="anno" lang="kor" page="103b" n="4">般若ᄂᆞᆫ 뷘 理ᄅᆞᆯ 니ᄅᆞ샤 相 이쇼ᄆᆞᆯ 허르시니</sent>
<sent type="anno" lang="chi" page="103b-104a" n="5">없음</sent>
<sent type="anno" lang="kor" page="103b-104a" n="5">五蘊이 淸淨ᄒᆞ며 四諦 十二緣 六度法이며 諸佛ㅅ ^ 十力菩提 다 淸淨타 ᄒᆞ시며</sent>
<sent type="anno" lang="chi" page="104a" n="1">없음</sent>
<sent type="anno" lang="kor" page="104a" n="1">빗과 소리로 나ᄅᆞᆯ 求ᄒᆞ면 邪曲ᄒᆞᆫ 道理라 如來 몯 보리라 ᄒᆞ시며</sent><!--'빗[괴]'로 보이나 '과'의 잘못으로 판단됨-->
<sent type="anno" lang="chi" page="104a" n="2">없음</sent>
<sent type="anno" lang="kor" page="104a" n="2">一切 諸相ᄋᆞᆯ 여희면 일후미 諸佛이라 ᄒᆞ시며</sent>
<sent type="anno" lang="chi" page="104a" n="3">없음</sent>
<sent type="anno" lang="kor" page="104a" n="3">내 一切 衆生ᄋᆞᆯ 滅度호ᄃᆡ ᄒᆞᆫ 衆生도 滅度 得ᄒᆞ니 업다 ᄒᆞ샤 이런 ᄠᅳ들 니ᄅᆞ시고</sent>
<sent type="anno" lang="chi" page="104a" n="4">없음</sent>
<sent type="anno" lang="kor" page="104a" n="4">ᄯᅩ 須菩提 舍利弗 ᄒᆞ야 菩薩 ᄀᆞᄅᆞ치라 ᄒᆞ시니</sent>
<sent type="anno" lang="chi" page="104a" n="5">없음</sent>
<sent type="anno" lang="kor" page="104a" n="5">菩薩이 밤낫 精進ᄒᆞ야 無上道ᄅᆞᆯ 일우게 ᄃᆞ외니라</sent>
<sent type="title" lang="chi" page="104b" n="1">月印千江之曲第八</sent>
<sent type="title" lang="chi" page="104b" n="2">釋譜詳節第八</sent>
</doc>
