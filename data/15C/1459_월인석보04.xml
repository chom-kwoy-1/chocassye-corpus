<?xml version="1.0" encoding="UTF-8"?>
<doc>
<meta>
	<title lang="kor">월인석보</title>
	<title lang="chi">月印釋譜</title>
	<volume n="4"/>
	<year n="1459"/>
	<photograph>디지털 한글박물관(중간본)</photograph>
</meta>

<!--‘월인석보’에서 누락된 ‘월인천강지곡’ 부분은 ‘월인천강지곡 권상’과 대조하여 내용과 글자수가 서로 어긋나지 않을 경우에는 ‘월인천강지곡’의 내용을 [ ] 속에 넣어 보충함.-->

<sent type="title" lang="chi" page="1a" n="1">月印千江之曲第四</sent>
<sent type="title" lang="chi" page="1a" n="2">釋譜詳節第四</sent><!--'[釋]譜詳節第[四]' 잘 안 보임.-->
<sent type="poem_num" lang="chi" page="1a" n="3">其六十七</sent>
<sent type="poem" lang="kor" page="1a" n="4">正覺ᄋᆞᆯ 일우시릴ᄊᆡ 魔宮에 放光ᄒᆞ샤 波旬이ᄅᆞᆯ 降ᄒᆡ요리라</sent><!--'[放光ᄒᆞ샤] [波]旬이[ᄅᆞᆯ?] [降]ᄒᆡ요[리라]' 잘 안 보임.-->
<sent type="poem" lang="kor" page="1a-1b" n="5">波旬이 ᄭᅮᆷ을 ᄭᅮ고 臣下와 ^ 議論ᄒᆞ야 瞿曇이ᄅᆞᆯ 降ᄒᆡ요리라</sent><!--'波旬[이] [ᄭᅮᆷ을] [ᄭᅮ고] [臣下와] 議論[ᄒᆞ야] [瞿曇이ᄅᆞᆯ] [降]ᄒᆡ요리[라]' 잘 안 보임.-->
<sent type="poem_num" lang="chi" page="1b" n="1">其六十八</sent>
<sent type="poem" lang="kor" page="1b" n="2">세 ᄯᆞᆯᄋᆞᆯ 보내야 여러 말 ᄉᆞᆯᄫᆞ며 甘露ᄅᆞᆯ 勸ᄒᆞᅀᆞᄫᆞ니</sent>
<sent type="poem" lang="kor" page="1b" n="3">衆兵을 뫼화 온 攁子ㅣ ᄃᆞ외야 淨甁을 무우려 ᄒᆞ니</sent><!--'무우[려] ᄒᆞ니' 잘 안 보임.-->
<sent type="poem_num" lang="chi" page="2a" n="1">其六十九</sent>
<sent type="poem" lang="kor" page="2a" n="2">白毫로 견지시니 각시 더러ᄫᅳᆫ 아래 ᄀᆞ린 거시 업게 ᄃᆞ외니</sent>
<sent type="poem" lang="kor" page="2a" n="3">一毫도 아니 뮈시니 鬼兵 모딘 잠개 나ᅀᅡ드디 몯게 ᄃᆞ외니</sent><!--'모딘 [잠개] [나ᅀᅡ][드]디 몯게' 잘 안 보임.-->
<sent type="poem_num" lang="chi" page="2a" n="4">其七十</sent>
<sent type="poem" lang="kor" page="2a-2b" n="5">각시 ᄯᅩ ᄇᆡ옌 큰 벌에 骨髓옌 효^ᄀᆞᆫ 벌에 미틔ᄂᆞᆫ 얼읜 벌에러니</sent><!--'骨[髓옌] [효]ᄀᆞᆫ 벌에 미틔ᄂᆞᆫ 얼읜 벌에[러니]' 잘 안 보임.-->
<sent type="poem" lang="kor" page="2b" n="1">각시 ᄯᅩ 가온ᄃᆡᆫ 가히 엇게옌 ᄇᆞ얌 여ᅀᆞ 앒뒤헨 아ᄒᆡ 할미러니</sent><!--'각시 ᄯᅩ 가[온ᄃᆡᆫ] [가히] [엇게옌] [ᄇᆞ얌] [여]ᅀᆞ 앒[뒤헨] [아ᄒᆡ] [할]미러니' 잘 안 보임.-->
<sent type="poem_num" lang="chi" page="2b" n="2">其七十一</sent>
<sent type="poem" lang="kor" page="2b" n="3">魔王이 怒ᄒᆞᆫᄃᆞᆯ 道理 거츨ᄊᆡ 無數ᄒᆞᆫ 軍이 淨甁을 몯 무우니</sent>
<sent type="poem" lang="kor" page="3a" n="1">世尊이 慈心ᄋᆞ로 三昧예 드르시니 無數ᄒᆞᆫ ᄂᆞᆯ히 蓮花ㅣ ᄃᆞ외니</sent>
<sent type="poem_num" lang="chi" page="3a" n="2">其七十二</sent>
<sent type="poem" lang="kor" page="3a" n="3">六天 八部 鬼兵이 波旬의 말 드러 와 모딘 ᄠᅳ들 일우오려 터니</sent><!--'波旬의 [말] [드러] [와] 모딘 [ᄠᅳ들] [일우]오려 터니' 잘 안 보임.-->
<sent type="poem" lang="kor" page="3b" n="1">無數 天子 天女ㅣ 부텻 光明 보ᅀᆞᄫᅡ 됴ᄒᆞᆫ ᄆᆞᅀᆞᆷᄋᆞᆯ 내ᅘᅧᅀᆞᄫᆞ니</sent><!--'[부]텻 光明 [보ᅀᆞᄫᅡ] 됴ᄒᆞᆫ [ᄆᆞᅀᆞᆷᄋᆞᆯ] [내]ᅘᅧᅀᆞᄫᆞ니' 잘 안 보임.-->
<sent type="poem_num" lang="chi" page="3b" n="2">其七十三</sent>
<sent type="poem" lang="kor" page="3b" n="3">寶冠ᄋᆞᆯ 바사 견져 地獄 잠개 뫼화 瞿曇이ᄅᆞᆯ 모ᄃᆡ 자ᄇᆞ라 터니</sent>
<sent type="poem" lang="kor" page="4a" n="1">白毫ᄅᆞᆯ 드러 견지샤 地獄이 믈이 ᄃᆞ외야 罪人ᄃᆞᆯ히 다 人間애 나니</sent>
<sent type="poem_num" lang="chi" page="4a" n="2">其七十四</sent>
<sent type="poem" lang="kor" page="4a" n="3">魔王이 말재야 부텻긔 나ᅀᅡ드니 현날인ᄃᆞᆯ 迷惑 어느 플리</sent>
<sent type="poem" lang="kor" page="4a-4b" n="4">부텻 智力으로 魔王이 업^더디니 二月ㅅ 八日에 正覺 일우시니</sent><!--'魔[王이] [업]더디니 二月ㅅ 八[日에] [正]覺 일우[시]니' 잘 안 보임.-->

<sent type="main" lang="chi" page="4b" n="1"><!--[釋迦譜卷第一]-->菩薩坐已</sent>
<sent type="main" lang="kor" page="4b" n="1">菩薩이 菩提樹 아래 안자 겨샤 혜여 너기샤ᄃᆡ</sent>
<sent type="main" lang="chi" page="4b" n="2">計魔波旬 最爲豪尊 今吾當成無上正覺</sent>
<sent type="main" lang="kor" page="4b" n="2">이제 無上正覺ᄋᆞᆯ 일우오리니 魔王 波旬이 ᄆᆞᆺ 尊ᄒᆞ고 모디니</sent>
<sent type="anno" lang="chi" page="4b" n="3">없음</sent>
<sent type="anno" lang="kor" page="4b" n="3">波旬은 魔王ㅅ 일후미니 ᄀᆞ자ᇰ 모디다 ᄒᆞ논 ᄠᅳ디라</sent>
<sent type="anno" lang="chi" page="4b-5a" n="4">없음</sent>
<sent type="anno" lang="kor" page="4b-5a" n="4">부톄 衆生ᄋᆞᆯ 便安케 호려 ^ 커시든 ᄀᆞᄅᆞ 거티며 쥬ᅌᅵ 부텻 法을 ᄇᆡ호ᅀᆞᆸ거든 아ᄆᆞ례나 어즈려 罪 ᄆᆞᆺ 클ᄊᆡ 모디다 ᄒᆞ니라</sent>
<sent type="main" lang="chi" page="5a" n="1">當感令到降伏攝化 爾乃發起三界衆生</sent>
<sent type="main" lang="kor" page="5a" n="1">뎌를 오게 ᄒᆞ야 몬져 降服ᄒᆡ오ᅀᅡ 三界 衆生ᄋᆞᆯ 濟渡호리라 ᄒᆞ시고</sent>
<sent type="main" lang="chi" page="5a" n="2">於時 菩薩 坐佛樹下 受胎經云 坐閻色樹下 三十八日 觀樹思惟</sent>
<sent type="main" lang="kor" page="5a" n="2">셜흔여ᄃᆞ래ᄅᆞᆯ 菩提樹 보시며 道理 ᄉᆞ라ᇰᄒᆞ시니</sent>
<sent type="main" lang="chi" page="5a-5b" n="3">感動天地 六反震動 演大光明 覆蔽魔宮 時魔波旬 臥寐夢中 見三十二變</sent>
<sent type="main" lang="kor" page="5a-5b" n="3">天地 드러치더니 큰 光明을 펴샤 魔王宮을 ????^대 魔王 波旬이 ᄭᅮ믈 ???</sent><!--'魔王宮을 [ᄀᆞ리ᄭᅵ신]대' 'ᄭᅮ[믈] [ᄭᅮ오ᄃᆡ?]' 잘 안 보임.-->
<sent type="main" lang="chi" page="5b" n="1">宮殿闇冥 宮殿汚泥 入於邪逕 池水枯竭 樂器破壞</sent>
<sent type="main" lang="kor" page="5b" n="1">지비 어듭고 모시 여위오 푸ᇰ륫가시 ᄒᆞ야디고</sent><!--'푸ᇰ[륫가시] [ᄒᆞ/ᄒᆡ]야디고' 잘 안 보임.-->
<sent type="main" lang="chi" page="5b" n="2">閱叉[示*厭]鬼 頭皆墮地 諸天捨去 不從其敎 (凡三十二夢文 多不載)</sent>
<sent type="main" lang="kor" page="5b" n="2">夜叉와 鳩槃茶ᄋᆡ 머릿바기 ᄠᅳᆯ헤 듣고 諸天이 제 말 從티 아니ᄒᆞ야 背叛ᄒᆞ거늘</sent>
<sent type="main" lang="chi" page="5b" n="3">從夢而起 恐怖毛豎 召會大臣 及諸兵衆 說夢所見</sent>
<sent type="main" lang="kor" page="5b" n="3">ᄭᆡᄃᆞ라 두리여 臣下ㅣ며 兵馬ㅣ며 모도아 ᄭᅮᆷ 니ᄅᆞ고 議論호ᄃᆡ</sent>
<sent type="main" lang="chi" page="6a" n="1">以何方便 而往伏之</sent>
<sent type="main" lang="kor" page="6a" n="1">엇뎨 ᄒᆞ야ᅀᅡ 뎌 瞿曇이ᄅᆞᆯ 가 降服ᄒᆡ려뇨</sent>
<sent type="main" lang="chi" page="6a" n="2">觀佛三昧經云｡ 魔有三女｡</sent>
<sent type="main" lang="kor" page="6a" n="2">魔王ᄋᆡ 세 ᄯᆞ리 닐오ᄃᆡ</sent>
<sent type="anno" lang="chi" page="6a" n="3">長名悅彼｡ 中名喜心｡ 小名多媚｡</sent>
<sent type="anno" lang="kor" page="6a" n="3">세 ᄯᆞᄅᆞᆫ 悅彼와 喜心과 多媚왜라</sent>
<sent type="main" lang="chi" page="6a" n="4">我能往亂｡ 願父莫愁｡</sent>
<sent type="main" lang="kor" page="6a" n="4">우리 어루 瞿曇ᄋᆡ ᄆᆞᅀᆞᄆᆞᆯ 일케 호리니 분별 마ᄅᆞ쇼셔 ᄒᆞ고</sent>
<sent type="main" lang="chi" page="6a" n="5">卽自莊飾｡ 過踰魔后百千萬倍｡ 眄目作姿｡ 現諸妖冶｡ 禮敬菩薩旋繞七匝｡ 白菩薩言｡</sent>
<sent type="main" lang="kor" page="6a" n="5">ᄀᆞ자ᇰ 莊嚴ᄒᆞ야 菩薩ᄭᅴ 와 禮數ᄒᆞᅀᆞᆸ고 닐굽 번 가ᇝ돌오 ᄉᆞᆯᄫᅩᄃᆡ</sent>
<sent type="main" lang="chi" page="6a-6b" n="6">太子生時萬神侍御｡</sent>
<sent type="main" lang="kor" page="6a-6b" n="6">太子 ????? ^ 萬神이 侍衛ᄒᆞᅀᆞ?? ??</sent><!--'侍衛ᄒᆞ[ᅀᆞ/ᅀᆞᆸ]??' 안 보임.-->
<sent type="main" lang="chi" page="6b" n="1">何棄天位來此樹下｡</sent>
<sent type="main" lang="kor" page="6b" n="1">天位 ᄇᆞ리시고 이 나모 미틔 와 겨시니ᅌᅵᆺ가</sent><!--'미틔 와 [겨]시니ᅌᅵᆺ[가]' 잘 안 보임.-->
<sent type="main" lang="chi" page="6b" n="2">我是天女六天無雙｡ 今以微身奉上太子｡</sent>
<sent type="main" lang="kor" page="6b" n="2">우리 天女ㅣ로니 오ᄂᆞᆯ 우리 모ᄆᆞᆯ 太子ᄭᅴ 받ᄌᆞᆸ노ᅌᅵ다</sent>
<sent type="main" lang="chi" page="6b" n="3">我等善能調身按摩｡ 今欲親近｡</sent>
<sent type="main" lang="kor" page="6b" n="3">ᄇᆞ라ᄫᆞᆫ ᄃᆡ도 잘 디기ᅀᆞᄫᆞ며 싀저리ᄂᆞᆫ ᄃᆡ도 잘 주므르ᅀᆞᆸ노니</sent>
<sent type="main" lang="chi" page="6b-7a" n="4">坐樹體疲宜須偃息｡ 服食甘露｡ 卽以寶器獻天百味｡</sent>
<sent type="main" lang="kor" page="6b-7a" n="4">太子ㅣ ᄀᆞᆺᄇᆞ시란ᄃᆡ 져근덛 누ᄫᅥ 쉬시며 甘露^ᄅᆞᆯ 좌쇼셔 ᄒᆞ고</sent>
<sent type="anno" lang="chi" page="7a" n="1">없음</sent>
<sent type="anno" lang="kor" page="7a" n="1">甘露ᄂᆞᆫ ᄃᆞᆫ 이스리라</sent>
<sent type="main" lang="chi" page="7a" n="2">卽以寶器 獻天百味</sent>
<sent type="main" lang="kor" page="7a" n="2">하ᄂᆞᆳ 種種 차바ᄂᆞᆯ 寶器예 다마 받ᄌᆞᄫᆞᆫ대</sent>
<sent type="anno" lang="chi" page="7a" n="3">없음</sent>
<sent type="anno" lang="kor" page="7a" n="3">器ᄂᆞᆫ 그르시라</sent>
<sent type="main" lang="chi" page="7a" n="4">太子寂然 身心不動｡ 以白毫擬</sent>
<sent type="main" lang="kor" page="7a" n="4">菩薩이 아ᄆᆞ라토 아니ᄒᆞ시고 眉間앳 ᄒᆡᆫ 터리로 견지시니</sent>
<sent type="anno" lang="chi" page="7a" n="5">없음</sent>
<sent type="anno" lang="kor" page="7a" n="5">眉間ᄋᆞᆫ 눈섭 ᄉᆞᅀᅵ라</sent><!--'[눈섭] [ᄉᆞ]ᅀᅵ라' 잘 안 보임.-->
<sent type="main" lang="chi" page="7a" n="6">令天三女自見身肉膿囊涕唾九孔｡ 根本生藏熟藏迴伏婉轉｡ 踊生諸虫有八千戶｡ 走入小腸張口上向｡ 唼食諸藏｡</sent>
<sent type="main" lang="kor" page="7a" n="6">그 ᄯᆞᆯᄃᆞᆯ히 제 모ᄆᆞᆯ 보니 더러ᄫᅳᆫ ᄯᅡ히 다 ᄀᆞ린 거시 업고 한 벌에 五臟ᄋᆞᆯ ᄲᆞᆯ오</sent>
<sent type="anno" lang="chi" page="7a-7b" n="7">없음</sent>
<sent type="anno" lang="kor" page="7a-7b" n="7">五臟? ??과 肝과 ??? ^ 부하와 코ᇰᄑᆞᆺ기라</sent>
<sent type="main" lang="chi" page="7b" n="1">髓脈生虫細於秋毫｡ 數甚衆多｡</sent>
<sent type="main" lang="kor" page="7b" n="1">骨髓마다 효? ?? ?히 나거늘</sent><!--'효[근] [벌에] [만]히(?)' 안 보임.-->
<sent type="main" lang="chi" page="7b" n="2">其女見此卽便嘔吐｡ 卽自見身左生蛇頭｡</sent>
<sent type="main" lang="kor" page="7b" n="2">그 ᄯᆞᆯᄃᆞᆯ히 즉자히 욕???고 제 모ᄆᆞᆯ 다시 보니 왼 녀긘 ᄇᆞ야ᄆᆡ 머리 ᄃᆞ외오</sent><!--'욕[죠기ᄒᆞ]고(?)' 안 보임.-->
<sent type="main" lang="chi" page="7b" n="3">右生狐頭｡ 中首狗頭｡</sent>
<sent type="main" lang="kor" page="7b" n="3">올ᄒᆞᆫ 녀긘 엿의 머리 ᄃᆞ외오 가온ᄃᆡᆫ 가ᄒᆡ 머리 ᄃᆞ외오</sent>
<sent type="main" lang="chi" page="7b" n="4">背負老母｡ 抱死小兒｡</sent>
<sent type="main" lang="kor" page="7b" n="4">드ᅌᅴᆫ 할미 업고 알ᄑᆡᆫ 주근 아기 아냇더니</sent>
<sent type="main" lang="chi" page="7b-8a" n="5">諸女驚號却行而去｡ 低頭視臍｡</sent>
<sent type="main" lang="kor" page="7b-8a" n="5">그 ᄯᆞᆯᄃᆞᆯ히 두리여 우르고 믈리거러 가며 제 아래^ᄅᆞᆯ 구버 보니</sent>
<sent type="main" lang="chi" page="8a" n="1">自見女形醜狀鄙穢｡ 復有諸虫如手釧形｡ 團欒相持｡ 而有衆口口生五毒唼食女根｡ 諸女見已心極酸苦｡ 如箭入心匍匐而去｡ 呼嗟嘆息至魔王前｡</sent>
<sent type="main" lang="kor" page="8a" n="1">한 벌에 얼의예셔 ᄲᆞᆯ어늘 그 ᄯᆞᆯᄃᆞᆯ히 업드러 니거늘</sent>
<sent type="main" lang="chi" page="8a" n="2">魔毒益盛｡ 召四部十八億衆｡</sent>
<sent type="main" lang="kor" page="8a" n="2">魔王이 더 怒ᄒᆞ야 十八億 兵馬ᄅᆞᆯ 모도니</sent>
<sent type="main" lang="chi" page="8a" n="3">變爲師子熊羆猨猴之形｡ 或虫頭人軀虺蛇之身｡</sent>
<sent type="main" lang="kor" page="8a" n="3">變ᄒᆞ야 獅子ㅣ며 고미며 나비며 ᄇᆞ야미며 온가짓 야ᇰᄌᆡ ᄃᆞ외며</sent>
<sent type="main" lang="chi" page="8a" n="4">擔山吐火｡ 雷電四繞獲持戈矛｡</sent>
<sent type="main" lang="kor" page="8a" n="4">블도 吐ᄒᆞ며 뫼토 메며 울에 번게 ᄒᆞ며 ᄂᆞᆯ잠개 가져 菩薩???</sent>
<sent type="main" lang="chi" page="8b" n="1">菩薩慈心一毛不動｡</sent>
<sent type="main" lang="kor" page="8b" n="1">菩薩이 慈心ᄋᆞ로 ᄒᆞᆫ 터럭? 무우디 아니코 겨시니</sent><!--'ᄒᆞᆫ 터[럭][도] 무우디 아니코' 안 보임.-->
<sent type="main" lang="chi" page="8b" n="2">光顏益好鬼兵不能得近｡</sent>
<sent type="main" lang="kor" page="8b" n="2">빗난 야ᇰᄌᆡ 더욱 됴터시니 鬼兵이 갓가ᄫᅵ 몯 나ᅀᅡ드ᅀᆞᆸ더라</sent><!--'[야ᇰᄌᆡ] [더욱]' 잘 안 보임.-->
<sent type="anno" lang="chi" page="8b" n="3">없음</sent>
<sent type="anno" lang="kor" page="8b" n="3">鬼兵은 귓것 兵馬ㅣ라</sent>
<sent type="main" lang="chi" page="8b-9a" n="4">魔王大怒遍勅六天。并諸八部。往瞿曇所是時諸鬼。</sent>
<sent type="main" lang="kor" page="8b-9a" n="4">魔王이 大怒ᄒᆞ야 [大怒ᄂᆞᆫ ᄀᆞ자ᇰ 怒ᄒᆞᆯ씨라] 六天과 [六天은 欲界 六天이라] 八部애 盡數히 兵馬 니ᄅᆞ와다 瞿^曇ᄋᆡ게 가라 ᄒᆞ니</sent>
<sent type="anno" lang="chi" page="9a" n="1">없음</sent>
<sent type="anno" lang="kor" page="9a" n="1">盡數는 數ㅅ ᄀᆞ자ᇰ 다ᄒᆞᆯ씨라</sent>
<sent type="main" lang="chi" page="9a" n="2">猶如雲赴。</sent>
<sent type="main" lang="kor" page="9a" n="2">귓것ᄃᆞᆯ히 구룸 지픠ᄃᆞᆺ ᄒᆞ더니</sent>
<sent type="main" lang="chi" page="9a" n="3">或有諸鬼。首如牛頭。</sent>
<sent type="main" lang="kor" page="9a" n="3">귓것ᄃᆞᆯ히 머리 ᄉᆈ 머리 ᄀᆞᆮ고</sent>
<sent type="main" lang="chi" page="9a" n="4">頭四十耳。耳生鐵箭。末爛上起。</sent>
<sent type="main" lang="kor" page="9a" n="4">마ᅀᆞᆫ 귀예 귀마다 쇠사리 도다 븕긔 다라 이시며</sent>
<sent type="main" lang="chi" page="9a" n="5">復有諸鬼。首如狐頭有十千眼聲如霹靂。</sent>
<sent type="main" lang="kor" page="9a" n="5">엿의 머리 ᄀᆞᆮ고 눈 한 귓거시 소리 霹靂 ᄀᆞᄐᆞ니도 이시며</sent>
<sent type="main" lang="chi" page="9a-9b" n="6">曠野鬼神大將軍等。一頸六頭。胸有六面。膝頭兩面。</sent>
<sent type="main" lang="kor" page="9a-9b" n="6">귓거싀 大將軍ᄃᆞᆯᄒᆞᆫ ᄒᆞᆫ 모ᄀᆡ 여슷 머리오 가ᄉᆞ매 여^슷 ᄂᆞ치오 무루페 두 ᄂᆞ치오</sent><!--'[가]ᄉᆞ[매] [여]슷 ᄂᆞ치오' 잘 안 보임.-->
<sent type="main" lang="chi" page="9b" n="1">體毛如箭。奮身射人。張眼爛赤。血出流下。</sent>
<sent type="main" lang="kor" page="9b" n="1">모맷 터리 고ᄅᆞᆫ 사리어든 모ᄆᆞᆯ 뮈워 사ᄅᆞᆷ 쏘고 누네 피 흐르더니</sent>
<sent type="main" lang="chi" page="9b" n="2">疾走而到。魔告諸鬼。</sent>
<sent type="main" lang="kor" page="9b" n="2">ᄲᆞᆯ리 ᄃᆞ라오나ᄂᆞᆯ 魔王이 귓것ᄃᆞ려 닐오ᄃᆡ</sent>
<sent type="main" lang="chi" page="9b" n="3">瞿曇善人或能知呪。</sent>
<sent type="main" lang="kor" page="9b" n="3">瞿曇이ᄂᆞᆫ 어딘 사ᄅᆞ미라 呪를 잘 호ᇙ 法이 잇ᄂᆞ니라 ᄒᆞ고</sent>
<sent type="anno" lang="chi" page="9b" n="4">없음</sent>
<sent type="anno" lang="kor" page="9b" n="4">呪는 西天 마래 陀羅尼니 모도잡다 혼 ᄠᅳ디니 諸佛ㅅ 秘密ᄒᆞᆫ 말ᄊᆞᆷ 神智妙用이시니</sent>
<sent type="anno" lang="chi" page="9b-10a" n="5">없음</sent>
<sent type="anno" lang="kor" page="9b-10a" n="5">ᄒᆞᆫ ^ 字도 이시며 여러 字도 이시며 字 업스니도 잇ᄂᆞ니</sent>
<sent type="anno" lang="chi" page="10a" n="1">없음</sent>
<sent type="anno" lang="kor" page="10a" n="1">ᄒᆞᆫ 字로도 그지업슨 法을 모도자바 邪曲ᄋᆞᆯ ᄒᆞ야ᄇᆞ리고 正을 셰며</sent>
<sent type="anno" lang="chi" page="10a" n="2">없음</sent>
<sent type="anno" lang="kor" page="10a" n="2">모딘 이ᄅᆞᆯ 업게 ᄒᆞ고 됴ᄒᆞᆫ 이ᄅᆞᆯ 낼씨라</sent>
<sent type="anno" lang="chi" page="10a" n="3">없음</sent>
<sent type="anno" lang="kor" page="10a" n="3">呪는 ᄯᅩ 願ᄒᆞᆯ씨니 이 法으로 願ᄒᆞ야 願다히 ᄃᆞ외에 ᄒᆞᄂᆞ니</sent>
<sent type="anno" lang="chi" page="10a" n="4">없음</sent>
<sent type="anno" lang="kor" page="10a" n="4">諸佛 ᄆᆞᅀᆞ맷 妙用 이샤 몯내 아ᅀᆞᄫᆞ리라</sent>
<sent type="anno" lang="chi" page="10a" n="5">없음</sent>
<sent type="anno" lang="kor" page="10a" n="5">ᄯᅩ 鬼神王ᄋᆡ 일후미니 王ㅅ 일후믈 니르면 귓거시 두리여 숨ᄂᆞ니 眞言이라도 ᄒᆞᄂᆞ니라</sent>
<sent type="main" lang="chi" page="10a" n="6">當興四兵。化作四兵列狀如林甚可怖畏。直從空下至道樹邊。</sent>
<sent type="main" lang="kor" page="10a" n="6">ᄯᅩ 제 구슬로 四兵을 ᄆᆡᇰᄀᆞ라 虛空ᄋᆞ로셔 ᄂᆞ려오니라</sent>
<sent type="main" lang="chi" page="10a-10b" n="7">雜寶藏經云｡ 昔如來在菩提樹下｡ 惡魔波旬將八十億衆欲來壞佛｡ 至如來所而作是言｡ 瞿曇｡ 汝獨一身何能坐此｡ 急可起去｡ 若不去者｡ 我捉汝脚擲著海水｡</sent>
<sent type="main" lang="kor" page="10a-10b" n="7">波^旬이 菩薩ᄭᅴ ᄉᆞᆯᄫᅩᄃᆡ 너옷 니러 가디 아니ᄒᆞ면 너를 자바 바ᄅᆞᆳ 가온ᄃᆡ다가 더듀리라</sent>
<sent type="main" lang="chi" page="10b" n="1">佛語波旬｡ 汝今先能動此澡瓶｡ 然後可能擲我海水｡</sent>
<sent type="main" lang="kor" page="10b" n="1">菩薩이 니ᄅᆞ샤ᄃᆡ 네 내 淨甁을 몬져 뮈우고ᅀᅡ [淨甁은 조ᄒᆞᆫ 甁이라] 나ᄅᆞᆯ 더디리라 ᄒᆞ야시ᄂᆞᆯ</sent>
<sent type="main" lang="chi" page="10b" n="2">爾時波旬及八十億衆不能令動</sent>
<sent type="main" lang="kor" page="10b" n="2">波旬의 八十億 귓것ᄃᆞᆯ히 그 甁을 뮈우다가 몯ᄒᆞ니라</sent>
<sent type="main" lang="chi" page="10b-11a" n="3">魔復更念｡ 此衆或不能降伏瞿曇｡</sent>
<sent type="main" lang="kor" page="10b-11a" n="3">波旬^이 ᄯᅩ 너교ᄃᆡ 이 兵馬ㅣ ᄒᆞ다가 瞿曇이ᄅᆞᆯ 몯 降服ᄒᆡᆯ까 ᄒᆞ야</sent>
<sent type="main" lang="chi" page="11a" n="1">復脫寶冠擬地。當閻羅王宮上。</sent>
<sent type="main" lang="kor" page="11a" n="1">제 寶冠ᄋᆞᆯ 바사 閻羅王宮 마촘 ᄯᅡ해 견져</sent>
<sent type="anno" lang="chi" page="11a" n="2">없음</sent>
<sent type="anno" lang="kor" page="11a" n="2">閻羅ᄂᆞᆫ ᄀᆞ리막다 ᄒᆞ논 ᄠᅳ디니 모딘 일 지ᅀᅮ믈 ᄀᆞ리마ᄀᆞᆯᄊᆡ 閻羅ㅣ라 ᄒᆞ니라</sent>
<sent type="anno" lang="chi" page="11a" n="3">居南贍部洲，於金剛山內，王宮縱廣六十由旬。</sent>
<sent type="anno" lang="kor" page="11a" n="3">閻羅王宮이 贍部洲ㅅ 아래 五百 由旬 디나가 잇ᄂᆞ니</sent>
<sent type="anno" lang="chi" page="11a" n="4">없음</sent>
<sent type="anno" lang="kor" page="11a" n="4">귓것 마ᅀᆞᄅᆞᆯ 다 ᄀᆞᅀᆞᆷ아ᄂᆞᆫ ᄯᅡ히니</sent>
<sent type="anno" lang="chi" page="11a" n="5">없음</sent>
<sent type="anno" lang="kor" page="11a" n="5">그ᅌᅦ 王이 이쇼ᄃᆡ 오누의니 다 地獄 ᄆᆡᇰᄀᆞ라 두고</sent>
<sent type="anno" lang="chi" page="11a-11b" n="6">兄主男獄。妹主女獄(正法念經)兄妹皆作獄主。故云雙王。</sent>
<sent type="anno" lang="kor" page="11a-11b" n="6">오라비ᄂᆞᆫ 남^지늬 이ᄅᆞᆯ 다ᄉᆞ리고 누의ᄂᆞᆫ 겨지븨 이ᄅᆞᆯ 다ᄉᆞ릴ᄊᆡ 雙王이라도 ᄒᆞᄂᆞ니라</sent>
<sent type="anno" lang="chi" page="11b" n="1">없음</sent>
<sent type="anno" lang="kor" page="11b" n="1">ᄯᅩ 衆生ᄋᆞᆯ 饒益게 ᄒᆞᆯᄊᆡ 法王이라 ᄒᆞᄂᆞ니라</sent>
<sent type="anno2" lang="chi" page="11b" n="2">없음</sent>
<sent type="anno2" lang="kor" page="11b" n="2">饒ᄂᆞᆫ ᄇᆡ브를씨라</sent>
<sent type="main" lang="chi" page="11b" n="3">告勅諸鬼。汝等獄卒及閻羅王。</sent>
<sent type="main" lang="kor" page="11b" n="3">한 귓것 알외야 너희 獄卒와</sent>
<sent type="anno" lang="chi" page="11b" n="4">없음</sent>
<sent type="anno" lang="kor" page="11b" n="4">獄卒ᄋᆞᆫ 地獄앳 罪人 달호ᄂᆞᆫ 거시라</sent>
<sent type="main" lang="chi" page="11b" n="5">阿鼻地獄刀輪劍戟火車爐炭。一切都舉向閻浮提。</sent>
<sent type="main" lang="kor" page="11b" n="5">阿鼻地獄앳 연자ᅌᆞᆯ 갈히며 슬히며 火爐ㅣ며 다 가져 閻浮提로 오라 ᄒᆞ야 뫼호고</sent>
<sent type="main" lang="chi" page="11b-12a" n="6">魔王振吼勅諸兵眾。速害瞿曇。</sent>
<sent type="main" lang="kor" page="11b-12a" n="6">魔王 波旬이 구^세 딜어 ᄲᆞᆯ리 瞿曇이ᄅᆞᆯ 害ᄒᆞ라 ᄒᆞ니</sent>
<sent type="anno" lang="chi" page="12a" n="1">없음</sent>
<sent type="anno" lang="kor" page="12a" n="1">害ᄂᆞᆫ 주길씨라</sent>
<sent type="main" lang="chi" page="12a" n="2">上震火雷雨熱鐵丸。刀輪武器交橫空中。</sent>
<sent type="main" lang="kor" page="12a" n="2">우흐로셔 브리며 더ᄫᅳᆫ 쇠며 갈히며 슬히며 ᄂᆞᆯ잠개ᄃᆞᆯ히 虛空애 섯비주ᄃᆡ</sent>
<sent type="main" lang="chi" page="12a" n="3">然其火箭不近菩薩。</sent>
<sent type="main" lang="kor" page="12a" n="3">菩薩ᄭᅴ 갓가ᄫᅵ 오ᄆᆞᆯ 몯ᄒᆞ더니</sent>
<sent type="main" lang="chi" page="12a" n="4">是時菩薩入慈心三昧｡</sent>
<sent type="main" lang="kor" page="12a" n="4">그ᄢᅴ 菩薩이 慈心三昧예 드르시니</sent>
<sent type="anno" lang="chi" page="12a" n="5">없음</sent>
<sent type="anno" lang="kor" page="12a" n="5">三昧ᄂᆞᆫ 正ᄒᆞᆫ 고대 一定ᄒᆞ다 혼 마리니 아못 일도 ᄆᆞᅀᆞ매 업서 正ᄲᅮ니니</sent>
<sent type="anno" lang="chi" page="12a-12b" n="6">없음</sent>
<sent type="anno" lang="kor" page="12a-12b" n="6">慈心^三昧ᄂᆞᆫ 慈心ᄲᅮᆫ 겨실씨라</sent>
<sent type="main" lang="chi" page="12b" n="1">一切刃首皆生蓮華｡</sent>
<sent type="main" lang="kor" page="12b" n="1">ᄂᆞᆳ귿마다 蓮ㅅ고지 나며 울에와 번게와 무뤼와 비왜 다 五色 고지 ᄃᆞ외니라</sent>
<sent type="main" lang="chi" page="12b" n="2">是時菩薩。徐舉眉間毫擬阿鼻地獄。</sent>
<sent type="main" lang="kor" page="12b" n="2">菩薩이 眉間앳 ᄒᆡᆫ 터리ᄅᆞᆯ ᄌᆞᄂᆞᆨᄌᆞᄂᆞ기 드르샤 阿鼻地獄ᄋᆞᆯ 견지시니</sent>
<sent type="main" lang="chi" page="12b" n="3">令罪人見白毛流水澍如車軸。大火暫滅。</sent>
<sent type="main" lang="kor" page="12b" n="3">터리예셔 큰 므리 브ᅀᅥ 한 브리 자ᇝ간 ᄢᅥ디거늘</sent>
<sent type="main" lang="chi" page="12b-13a" n="4">自憶前世所作諸罪。</sent>
<sent type="main" lang="kor" page="12b-13a" n="4">罪人ᄃᆞᆯ히 보ᅀᆞᆸ고 제여곰 ^ 지ᅀᅮᆫ 罪ᄅᆞᆯ 아라</sent>
<sent type="main" lang="chi" page="13a" n="1">心得清涼稱南無佛。</sent>
<sent type="main" lang="kor" page="13a" n="1">ᄆᆞᅀᆞ미 ᄉᆡ환ᄒᆞ야 南無佛을 일ᄏᆞᆮᄌᆞᄫᆞ니</sent>
<sent type="anno" lang="chi" page="13a" n="2">없음</sent>
<sent type="anno" lang="kor" page="13a" n="2">南無는 歸命ᄒᆞ다 혼 ᄠᅳ디니 歸命은 내 命을 부텨ᄭᅴ 가져갈씨라</sent>
<sent type="main" lang="chi" page="13a" n="3">以是因緣受罪畢訖。直生人中。</sent>
<sent type="main" lang="kor" page="13a" n="3">그 因緣으로 人間애 다 나니</sent>
<sent type="main" lang="chi" page="13a" n="4">魔見是相顦顇懊惱。忽然還宮。</sent>
<sent type="main" lang="kor" page="13a" n="4">魔王이 이런 相ᄋᆞᆯ 보ᅀᆞᆸ고 시름ᄒᆞ야 도라가니라</sent>
<sent type="main" lang="chi" page="13a-13b" n="5">白毫直至六天。見白毛孔諸寶蓮花</sent>
<sent type="main" lang="kor" page="13a-13b" n="5">菩薩ㅅ ᄒᆡᆫ 터리 바ᄅᆞ 六天에 가아 그 그테 여러 蓮ㅅ고^지 나니</sent>
<sent type="main" lang="chi" page="13b" n="1">過去七佛在其花上。</sent>
<sent type="main" lang="kor" page="13b" n="1">그 蓮ㅅ고재 닐굽 부톄 안자 겨시며</sent>
<sent type="anno" lang="chi" page="13b" n="2">없음</sent>
<sent type="anno" lang="kor" page="13b" n="2">닐굽 부텨는 毗婆尸佛와 尸棄佛와 毗舍浮佛와 拘留孫佛와 拘那含牟尼佛와 迦葉波佛와 釋迦文佛왜시니라</sent>
<sent type="main" lang="chi" page="13b" n="3">如是白毛上至無色。遍照一切如頗梨鏡。</sent>
<sent type="main" lang="kor" page="13b" n="3">그 ᄒᆡᆫ 터리 無色界예 니르리 가아 다 비취시니 고ᄅᆞᆫ 玻瓈鏡이 ᄀᆞᄐᆞ신대</sent>
<sent type="anno" lang="chi" page="13b" n="4">없음</sent>
<sent type="anno" lang="kor" page="13b" n="4">鏡은 거우뤼라</sent>
<sent type="main" lang="chi" page="13b-14a" n="5">八萬四千天女視波旬身。狀如燋木。</sent>
<sent type="main" lang="kor" page="13b-14a" n="5">八萬 四千 天女^ᄃᆞᆯ히 魔王ᄋᆞᆯ 보니 블 누른 나모 ᄀᆞᆮ고</sent>
<sent type="main" lang="chi" page="14a" n="1">但瞻菩薩白毫相光。</sent>
<sent type="main" lang="kor" page="14a" n="1">오직 菩薩ㅅ 白毫相光ᄋᆞᆯ 울워ᅀᆞᄫᅡ</sent>
<sent type="anno" lang="chi" page="14a" n="2">없음</sent>
<sent type="anno" lang="kor" page="14a" n="2">白毫相ᄋᆞᆫ ᄒᆡᆫ 터릿 야ᇰᄌᆡ라</sent>
<sent type="main" lang="chi" page="14a" n="3">無數天子天女皆發無生菩提道意。</sent>
<sent type="main" lang="kor" page="14a" n="3">無數ᄒᆞᆫ 天子와 天女ᄃᆞᆯ히 다 無上菩提道애 發心ᄒᆞ니라</sent>
<sent type="main" lang="chi" page="14a-14b" n="4">魔王自前與佛相難。</sent>
<sent type="main" lang="kor" page="14a-14b" n="4">魔王이 다시 兵馬 니ᄅᆞ와다 ᄂᆞ려와 제 나ᅀᅡ 菩薩ᄭᅴ 드^ᅀᆞᄫᅡ 말 겻구ᅀᆞᆸ더니</sent>
<sent type="main" lang="chi" page="14b" n="1">菩薩以智慧力伸手按地。</sent>
<sent type="main" lang="kor" page="14b" n="1">菩薩이 智慧力으로 ᄯᅡᄒᆞᆯ 누르시니</sent>
<sent type="anno" lang="chi" page="14b" n="2">없음</sent>
<sent type="anno" lang="kor" page="14b" n="2">力은 히미라</sent>
<sent type="main" lang="chi" page="14b" n="3">應時地動。魔與官屬顛倒而墮。</sent>
<sent type="main" lang="kor" page="14b" n="3">즉자히 地動ᄒᆞ니 魔王이며 제 귓것ᄃᆞᆯ히 다 갓고로 디니라</sent>
<sent type="main" lang="chi" page="14b" n="4">已降魔怨成正真覺。</sent>
<sent type="main" lang="kor" page="14b" n="4">菩薩이 魔王 降服ᄒᆡ시고ᅀᅡ 正覺ᄋᆞᆯ 일우시니라</sent>
<sent type="anno" lang="chi" page="14b" n="5">없음</sent>
<sent type="anno" lang="kor" page="14b" n="5">魔王 降服ᄒᆡ샤미 長者 ᄯᆞᄅᆡ 粥 받ᄌᆞᄫᆞᆫ ᄒᆞᆫ ᄒᆡ라</sent>
<sent type="poem_num" lang="chi" page="15a" n="1">其七十五</sent>
<sent type="poem" lang="kor" page="15a" n="2">優波毱多尊者ㅣ 妙法을 펴거늘 魔王이 ᄀᆞᆯ외니ᅌᅵ다</sent>
<sent type="anno" lang="chi" page="15a" n="3">없음</sent>
<sent type="anno" lang="kor" page="15a" n="3">妙法은 微妙ᄒᆞᆫ 法이니 나다나디 아니ᄒᆞ야 ᄎᆞᆫᄎᆞ니 기푸미 微오 至極ᄒᆞ야 말로 몯 다 닐오미 妙ㅣ라</sent>
<sent type="poem" lang="kor" page="15a-15b" n="4">大慈悲 世尊ㅅ긔 버릇업ᄉᆞᆸ던 일ᄋᆞᆯ 魔王이 뉘으츠니^ᅌᅵ다</sent>
<sent type="poem_num" lang="chi" page="15b" n="1">其七十六</sent>
<sent type="poem" lang="kor" page="15b" n="2">큰 龍ᄋᆞᆯ 지ᅀᅡ 世尊ㅅ 몸애 감아ᄂᆞᆯ 慈悲心ᄋᆞ로 말 아니ᄒᆞ시니</sent>
<sent type="poem" lang="kor" page="15b-16a" n="3">花鬘ᄋᆞᆯ ᄆᆡᇰᄀᆞ라 尊者ㅅ 머리예 연자ᄂᆞᆯ 神通力으로 모^ᄀᆞᆯ 구디 ᄆᆡ니</sent>
<sent type="poem_num" lang="chi" page="16a" n="1">其七十七</sent>
<sent type="poem" lang="kor" page="16a" n="2">바리 ᄣᆞ리ᄂᆞᆫ ᄉᆈ 거츨언마ᄅᆞᆫ 慈悲心ᄋᆞ로 구지돔 모ᄅᆞ시니</sent>
<sent type="poem" lang="kor" page="16a" n="3">수플에 나ᄂᆞᆫ 부톄 거츨언마ᄅᆞᆫ 恭敬心ᄋᆞ로 期約ᄋᆞᆯ 니ᄌᆞ니</sent>
<sent type="poem_num" lang="chi" page="16a" n="4">其七十八</sent>
<sent type="poem" lang="kor" page="16b" n="1">구지돔 모ᄅᆞ샤도 世尊ㅅ 德 닙ᄉᆞᄫᅡ 罪ᄅᆞᆯ 버서 地獄ᄋᆞᆯ ᄀᆞᆯ아 나니</sent>
<sent type="poem" lang="kor" page="16b" n="2">期約ᄋᆞᆯ 니저도 尊者ㅅ 말 降服ᄒᆞ야 절ᄒᆞ고 하ᄂᆞᆯ해 도라가니</sent>
<sent type="main" lang="chi" page="16b-17a" n="3">없음</sent><!--阿育王傳卷第五 西晉安息三藏安法欽譯 商那和修因緣-->
<sent type="main" lang="kor" page="16b-17a" n="3">如來 涅槃ᄒᆞ신 後에 大^迦葉尊者ㅣ 正法을 맏ᄌᆞᄫᅡ 잇다가 阿難尊者 맛뎌늘</sent>
<sent type="main" lang="chi" page="17a" n="1">尊者阿難將入涅槃。商那和修向摩突羅國。</sent>
<sent type="main" lang="kor" page="17a" n="1">阿難尊者ㅣ 商那和修尊者 맛뎌늘</sent>
<sent type="main" lang="chi" page="17a" n="2">商那和修語優波毱多言。佛記汝我百年後當有比丘名優波毱多。雖無相好而作佛事。我聲聞中教授坐禪最為第一。今正是時汝好作佛事。優波毱多言唯然受教。</sent>
<sent type="main" lang="kor" page="17a" n="2">商那和修尊者ㅣ 優波毱多尊者 맛디니</sent>
<sent type="main" lang="chi" page="17a" n="3">없음</sent>
<sent type="main" lang="kor" page="17a" n="3">부텨 涅槃ᄒᆞ샤ᄆᆞᆫ 나히 닐흔아호비러시니</sent>
<sent type="anno" lang="chi" page="17a-17b" n="4">없음</sent>
<sent type="anno" lang="kor" page="17a-17b" n="4">穆王ㄱ 쉰세찻 ᄒᆡ ^ 壬申이오</sent>
<sent type="anno" lang="chi" page="17b" n="1">없음</sent>
<sent type="anno" lang="kor" page="17b" n="1">大加葉尊者ㅣ 阿難尊者ᄭᅴ 法 맛됴ᄆᆞᆫ 考王ㄱ 다ᄉᆞᆺ찻 ᄒᆡ 丙辰이오</sent>
<sent type="anno" lang="chi" page="17b" n="2">없음</sent>
<sent type="anno" lang="kor" page="17b" n="2">阿難尊者ㅣ 商那和修尊者ᄭᅴ 法 맛됴ᄆᆞᆫ 厲王 열ᄒᆞᆫ찻 ᄒᆡ 癸巳ㅣ오</sent>
<sent type="anno" lang="chi" page="17b" n="3">없음</sent>
<sent type="anno" lang="kor" page="17b" n="3">商那和修尊者ㅣ 優波毱多尊者ᄭᅴ 法 맛됴ᄆᆞᆫ 宣王ㄱ 스믈둘찻 ᄒᆡ 乙未라</sent>
<sent type="main" lang="chi" page="17b" n="4">優波毱多欲於摩突羅國欲大說法。</sent>
<sent type="main" lang="kor" page="17b" n="4">優波毱多ㅣ 摩突羅國에 큰 說法 호려 ᄒᆞ니</sent>
<sent type="main" lang="chi" page="17b-18a" n="5">國人聞優波毱多說法百千萬人皆來雲集。</sent>
<sent type="main" lang="kor" page="17b-18a" n="5">나랏 사ᄅᆞ^미 듣고 만히 모다 오나ᄂᆞᆯ</sent>
<sent type="main" lang="chi" page="18a" n="1">優波毱多觀如來說法時諸人坐法云何皆如半月坐。</sent>
<sent type="main" lang="kor" page="18a" n="1">優波毱多ㅣ 아래 如來 說法ᄒᆞ시ᇙ 저긔 모ᄃᆞᆫ 사ᄅᆞᆷ 앗논 法ᄀᆞ티 ᄒᆞ야</sent>
<sent type="main" lang="chi" page="18a" n="2">今日亦使四衆</sent>
<sent type="main" lang="kor" page="18a" n="2">그날 모댓ᄂᆞᆫ 四衆을</sent>
<sent type="anno" lang="chi" page="18a" n="3">四衆 比丘比丘尼優婆塞優婆夷</sent>
<sent type="anno" lang="kor" page="18a" n="3">四衆은 比丘 比丘尼 優婆塞 優婆夷니</sent>
<sent type="anno" lang="chi" page="18a" n="4">없음</sent>
<sent type="anno" lang="kor" page="18a" n="4">尼ᄂᆞᆫ 女ㅣ니 比丘尼ᄂᆞᆫ 스ᇰ이라</sent>
<sent type="anno" lang="chi" page="18a" n="5">없음</sent>
<sent type="anno" lang="kor" page="18a" n="5">優婆塞은 淸淨ᄒᆞᆫ 男人이오 優婆夷ᄂᆞᆫ 淸淨ᄒᆞᆫ 겨지비라 혼 마리니 지븨 사라도 戒ᄅᆞᆯ 디녀 佛法 ᄒᆞᄂᆞᆫ 사ᄅᆞ미라</sent>
<sent type="main" lang="chi" page="18a-18b" n="6">如半月坐｡</sent>
<sent type="main" lang="kor" page="18a-18b" n="6">半^ᄃᆞᆯᄀᆞ티 안치고</sent>
<sent type="anno" lang="chi" page="18b" n="1">없음</sent>
<sent type="anno" lang="kor" page="18b" n="1">모ᄃᆞᆫ 사ᄅᆞᄆᆡ 안존 터히 半ᄃᆞᆯ ᄀᆞᆮ더니라</sent>
<sent type="main" lang="chi" page="18b" n="2">觀佛云何說法。佛先說於施論戒論生天之論。欲為不淨出世為要。如諸佛常法說四聖諦。優波毱多亦如諸佛次第說法欲說四諦。</sent>
<sent type="main" lang="kor" page="18b" n="2">아랫 諸佛 說法ᄒᆞ시논 次第 ᄀᆞ티 四諦法을 니ᄅᆞ더니</sent>
<sent type="main" lang="chi" page="18b" n="3">魔即雨真珠珍寶壞亂眾心使無一得道。</sent>
<sent type="main" lang="kor" page="18b" n="3">魔王이 眞珠를 비허 모ᄃᆞᆫ ᄆᆞᅀᆞᄆᆞᆯ 어즈려 ᄒᆞ나토 得道 몯게 ᄒᆞ야ᄂᆞᆯ</sent>
<sent type="main" lang="chi" page="18b" n="4">尊者優波毱多觀誰所作</sent>
<sent type="main" lang="kor" page="18b" n="4">優波毱多ㅣ 뉘 所作인고 ᄒᆞ야 보니</sent>
<sent type="anno" lang="chi" page="18b" n="5">없음</sent>
<sent type="anno" lang="kor" page="18b" n="5">作ᄋᆞᆫ 지ᅀᅳᆯ씨니 所作ᄋᆞᆫ 저즈다 ᄒᆞᄃᆞᆺ ᄒᆞᆫ 마리라</sent><!--'[미]리라'처럼 보이나 '마'의 잘못으로 판단됨.-->
<sent type="main" lang="chi" page="18b-19a" n="6">知魔所作。</sent>
<sent type="main" lang="kor" page="18b-19a" n="6">魔王^ᄋᆡ 所作인 고ᄃᆞᆯ 아니라</sent>
<sent type="main" lang="chi" page="19a" n="1">後日無央數人聞優波毱多說法。雨真珠珍寶皆欲來取。</sent>
<sent type="main" lang="kor" page="19a" n="1">그 後에 한 사ᄅᆞ미 毱多尊者 說法ᄒᆞᇙ 저긔 眞珠ㅣ 듣더라 듣고 구슬 어드라 오니</sent>
<sent type="main" lang="chi" page="19a" n="2">以是因緣眾人多來。</sent>
<sent type="main" lang="kor" page="19a" n="2">그 다ᄉᆞ로 모ᄃᆞᆫ 사ᄅᆞ미 더 하더라</sent>
<sent type="main" lang="chi" page="19a-19b" n="3">第二說法復雨金寶。乃至無一人得道。</sent>
<sent type="main" lang="kor" page="19a-19b" n="3">둘찻 說法ᄒᆞᆯ 나래 魔王이 ᄯᅩ 金비 오긔 ᄒᆞ야 모ᄃᆞᆫ 사ᄅᆞᄆᆡ ᄆᆞᅀᆞᄆᆞᆯ 어즈려 ^ ᄒᆞ나토 得道 몯게 ᄒᆞ야ᄂᆞᆯ</sent>
<sent type="main" lang="chi" page="19b" n="1">尊者入定觀察為誰所作知魔所為。</sent>
<sent type="main" lang="kor" page="19b" n="1">尊者ㅣ 入定ᄒᆞ야 [入定은 三昧예 들씨라] 뉘 所作인고 보니 魔王ᄋᆡ 所作인 ᄃᆞᆯ 아니라</sent>
<sent type="main" lang="chi" page="19b" n="2">第三日國土人盡來雲集聞尊者說法。</sent>
<sent type="main" lang="kor" page="19b" n="2">세찻 說法ᄒᆞᆯ 나래 나랏 사ᄅᆞ미 다 모다 왯더니</sent>
<sent type="main" lang="chi" page="19b-20a" n="3">初雨真珠第二雨金寶第三日魔王化作天女。作天伎樂惑亂人心。未得道者心皆惑著於天樂。乃至無有一人得道。</sent>
<sent type="main" lang="kor" page="19b-20a" n="3">魔王이 ᄯᅩ 푸ᇰ류ᄒᆞᇙ 天女를 ᄆᆡᇰᄀᆞ라 모ᄃᆞᆫ 사ᄅᆞᄆᆡ ᄆᆞᅀᆞᄆᆞᆯ ^ 어즈려 ᄒᆞ나토 得道 몯게 ᄒᆞ고</sent>
<sent type="main" lang="chi" page="20a" n="1">如是魔大歡喜而作是言。我能破壞優波毱多說法。</sent>
<sent type="main" lang="kor" page="20a" n="1">魔王이 ᄀᆞ자ᇰ 깃거 닐오ᄃᆡ 毱多ᄋᆡ 說法을 잘 헤듀티과라 ᄒᆞ더니</sent>
<sent type="main" lang="chi" page="20a" n="2">尊者優波毱多在樹下坐。入定觀察是誰所作。</sent>
<sent type="main" lang="kor" page="20a" n="2">尊者ㅣ ᄒᆞᆫ 나모 아래 안자 入定ᄒᆞ야 뉘 所作인고 ᄒᆞ야 보ᄂᆞᆫ ᄆᆞᄃᆡ예</sent>
<sent type="main" lang="chi" page="20a-20b" n="3">魔便以曼陀羅花作花鬘</sent>
<sent type="main" lang="kor" page="20a-20b" n="3">魔王이 曼陀羅花로 花鬘ᄋᆞᆯ ᄆᆡᇰᄀᆞ^라</sent>
<sent type="anno" lang="chi" page="20b" n="1">없음</sent>
<sent type="anno" lang="kor" page="20b" n="1">曼陀羅花ᄂᆞᆫ 하ᄂᆞᆳ 고지니 ᄒᆡᆫ 고지라 혼 마리라</sent>
<sent type="main" lang="chi" page="20b" n="2">著優波毱多項上。</sent>
<sent type="main" lang="kor" page="20b" n="2">毱多ᄋᆡ 모ᄀᆡ 연저ᄂᆞᆯ</sent>
<sent type="main" lang="chi" page="20b" n="3">尊者即觀是誰所作方乃知是魔之所作。</sent>
<sent type="main" lang="kor" page="20b" n="3">尊者ㅣ 즉자히 뉘 所作인고 보아 魔王ᄋᆡ 所作인 ᄃᆞᆯ 아니라</sent>
<sent type="main" lang="chi" page="20b" n="4">尊者優波毱多作是念。魔數數壞亂我說法。</sent>
<sent type="main" lang="kor" page="20b" n="4">尊者ㅣ 너교ᄃᆡ 魔王이 ᄌᆞ조 내 說法을 어즈리ᄂᆞ니</sent>
<sent type="main" lang="chi" page="20b" n="5">佛何以不降伏。</sent>
<sent type="main" lang="kor" page="20b" n="5">부톄 엇뎨 뎌를 降服ᄒᆡ디 아니ᄒᆞ시돗던고</sent>
<sent type="main" lang="chi" page="21a" n="1">彼觀佛本意欲使優波毱多而調伏之。以是故佛不降伏。</sent>
<sent type="main" lang="kor" page="21a" n="1">부텻 ᄠᅳ데 부러 나ᄅᆞᆯ ᄒᆞ야 降服ᄒᆡ오라 ᄒᆞ샷다 ᄒᆞ고</sent>
<sent type="main" lang="chi" page="21a" n="2">尊者優波毱多以三種死屍。一者死蛇二者死狗三者死人。以此三種化作花鬘即往魔所。</sent>
<sent type="main" lang="kor" page="21a" n="2">尊者ㅣ 만히 주근 ᄇᆞ얌과 주근 가히와 주근 사ᄅᆞᆷ과 세가짓 주거ᄆᆞ로 花鬘ᄋᆞᆯ ᄆᆡᇰᄀᆞ라 魔王ᄋᆡ손ᄃᆡ 가져 니거늘</sent>
<sent type="main" lang="chi" page="21a-21b" n="3">魔見歡喜而作是言。優波毱多於我亦不得自在。</sent>
<sent type="main" lang="kor" page="21a-21b" n="3">魔王이 보고 깃거 닐오ᄃᆡ 優波毱多도 내손ᄃᆡ 自得^ᄒᆞᆫ 야ᇰ 몯ᄒᆞ놋다 ᄒᆞ고</sent>
<sent type="main" lang="chi" page="21b" n="1">魔即申頭受其花鬘。</sent>
<sent type="main" lang="kor" page="21b" n="1">머리ᄅᆞᆯ 내와다 花鬘ᄋᆞᆯ 바다ᄂᆞᆯ</sent>
<sent type="main" lang="chi" page="21b" n="2">優波毱多以三屍結於魔項。</sent>
<sent type="main" lang="kor" page="21b" n="2">毱多ㅣ 세 주거므로 魔王ᄋᆡ 모ᄀᆡ ᄆᆡᆫ대</sent><!--'[ᄭᅵ] 주거므로' 처럼 보임.-->
<sent type="main" lang="chi" page="21b" n="3">魔見三屍著項而作是言。豈應捉是死屍著我項許耶。</sent>
<sent type="main" lang="kor" page="21b" n="3">魔王이 세 주거믈 보고 닐오ᄃᆡ 엇뎨 이 주거믈 내 모ᄀᆡ ᄃᆞᆫ다</sent>
<sent type="main" lang="chi" page="21b" n="4">尊者言如比丘不應著花鬘而汝著之。</sent>
<sent type="main" lang="kor" page="21b" n="4">尊者ㅣ 닐오ᄃᆡ 쥬ᅌᅴ겐 花鬘ᄋᆞᆯ 아니 엿ᄂᆞᆫ 거시어늘 네 연ᄌᆞ니</sent>
<sent type="main" lang="chi" page="21b-22a" n="5">亦如汝不應以死屍結項而我結之。</sent>
<sent type="main" lang="kor" page="21b-22a" n="5">네 모ᄀᆡ ^ 주거미 몯 ᄆᆡᇙ 거시어늘 내 ᄆᆡ요미 ᄀᆞᄐᆞ니</sent>
<sent type="main" lang="chi" page="22a" n="1">今可隨汝力所作。</sent>
<sent type="main" lang="kor" page="22a" n="1">네 히ᄆᆞ로 앗거든 아ᅀᆞ라</sent>
<sent type="main" lang="chi" page="22a" n="2">汝今何為而與佛子共鬪。</sent>
<sent type="main" lang="kor" page="22a" n="2">네 엇뎨 佛子와 싸호ᄂᆞᆫ다</sent>
<sent type="anno" lang="chi" page="22a" n="3">없음</sent>
<sent type="anno" lang="kor" page="22a" n="3">부톄 菩薩ㅅ긔 法 맛디샤미 아비 아ᄃᆞᄅᆡ게 쳔랴ᇰ 맛듀미 ᄀᆞᆮᄒᆞ니라</sent>
<sent type="main" lang="chi" page="22a" n="4">如大海波浪觸頗梨山。</sent>
<sent type="main" lang="kor" page="22a" n="4">바ᄅᆞᆳ 믌겨리 頗梨山ᄋᆞᆯ 다티ᄃᆞᆺ ᄒᆞ니라</sent>
<sent type="main" lang="chi" page="22a" n="5">魔即自欲挽此屍却如似蚊子欲移須彌不能令動。</sent>
<sent type="main" lang="kor" page="22a" n="5">魔王이 제 모ᄀᆡᆺ 주거믈 앗다가 몯ᄒᆞ야</sent>
<sent type="main" lang="chi" page="22a-22b" n="6">魔欲解項死屍亦復如是。魔大瞋恚踊身虛空而作是言。</sent>
<sent type="main" lang="kor" page="22a-22b" n="6">大怒ᄒᆞ야 虛空^애 솟ᄃᆞ라셔 닐오ᄃᆡ</sent>
<sent type="main" lang="chi" page="22b" n="1">我雖自不能得解脫。我諸天足能解之。</sent>
<sent type="main" lang="kor" page="22b" n="1">내 비록 몯 그른ᄃᆞᆯ 내 諸天ᄃᆞᆯ히 어루 그르리라</sent>
<sent type="main" lang="chi" page="22b" n="2">優波毱多語魔言。汝向梵天釋提桓因毘沙門天。向魔醯首羅天婆樓那天。乃至入於大火不能令燒。入於大水不能爛。彼諸天等欲解汝縛永不能得。</sent>
<sent type="main" lang="kor" page="22b" n="2">毱多ㅣ 닐오ᄃᆡ 네 현마 梵天이며 釋提桓因이며 毗沙門天이며 아ᄆᆞ란 諸天ᄃᆞᆯᄒᆡ그ᅌᅦ 가도 몯 그르리라</sent>
<sent type="main" lang="chi" page="22b-23a" n="3">於時魔王不用尊者之言。尋至彼諸天所欲求解縛。</sent>
<sent type="main" lang="kor" page="22b-23a" n="3">魔王이 諸天ᄭᅴ 가아 그르고^라 ᄒᆞᆫ대</sent>
<sent type="main" lang="chi" page="23a" n="1">然諸天等皆云。我不能。</sent>
<sent type="main" lang="kor" page="23a" n="1">諸天ᄃᆞᆯ히 닐오ᄃᆡ 우리ᅀᅡ 몯 그르리로다 ᄒᆞ야ᄂᆞᆯ</sent>
<sent type="main" lang="chi" page="23a" n="2">乃至到梵天所合掌言為我解却。</sent>
<sent type="main" lang="kor" page="23a" n="2">梵天ᄭᅴ 가아 合掌ᄒᆞ야 그르고라 ᄒᆞᆫ대</sent>
<sent type="main" lang="chi" page="23a" n="3">梵天答言十力世尊弟子所作。</sent>
<sent type="main" lang="kor" page="23a" n="3">梵天이 對答호ᄃᆡ 十力世尊ㅅ 弟子ᄋᆡ 혼 이리라</sent>
<sent type="main" lang="chi" page="23a" n="4">我力微弱終不能解。假使毘嵐猛風不能吹却。</sent>
<sent type="main" lang="kor" page="23a" n="4">우리 히미 사오나ᄫᅡ 현마 그르디 몯ᄒᆞ리니</sent>
<sent type="anno" lang="chi" page="23a-23b" n="5">阿難！如來有十力，何者為十？一者處非處智力、</sent>
<sent type="anno" lang="kor" page="23a-23b" n="5">十力은 열가짓 神力이니 ᄒᆞ나ᄒᆞᆫ 올^ᄒᆞ며 왼 行애 眞實로 아ᄅᆞ실씨오</sent>
<sent type="anno" lang="chi" page="23b" n="1">二者隨業智力、</sent>
<sent type="anno" lang="kor" page="23b" n="1">둘ᄒᆞᆫ 衆生ᄋᆡ 三世 業報ᄅᆞᆯ 아ᄅᆞ실씨오</sent>
<sent type="anno" lang="chi" page="23b" n="2">三者定類智力、</sent>
<sent type="anno" lang="kor" page="23b" n="2">세ᄒᆞᆫ 여러 가짓 禪과 解脫와 三昧와ᄅᆞᆯ 아ᄅᆞ실씨오</sent>
<sent type="anno2" lang="chi" page="23b" n="3">없음</sent>
<sent type="anno2" lang="kor" page="23b" n="3">解脫ᄋᆞᆫ ᄆᆞᅀᆞ미 自在ᄒᆞ야 얽ᄆᆡ이디 아니ᄒᆞ야 버서날씨라</sent>
<sent type="anno" lang="chi" page="23b" n="4">四者根品智力、</sent>
<sent type="anno" lang="kor" page="23b" n="4">네ᄒᆞᆫ 衆生ᄋᆡ 여러 根이 어딜며 사오나ᄫᆞᆫ ᄃᆞᆯ 아ᄅᆞ실씨오</sent><!--'衆生ᄋᆡ 여[려] 根이'로 보이나 '러'의 잘못으로 판단됨.-->
<sent type="anno" lang="chi" page="23b" n="5">五者欲樂智力、</sent>
<sent type="anno" lang="kor" page="23b" n="5">다ᄉᆞᄉᆞᆫ 衆生의 種種앳 즐기논 이ᄅᆞᆯ 아ᄅᆞ실씨오</sent>
<sent type="anno" lang="chi" page="23b" n="6">六者性類智力、</sent>
<sent type="anno" lang="kor" page="23b" n="6">여스슨 世間 種種앳 性을 아ᄅᆞ실씨오</sent>
<sent type="anno" lang="chi" page="23b" n="7">七者至一切處智力、</sent>
<sent type="anno" lang="kor" page="23b" n="7">닐구븐 一切 다ᄃᆞᄅᆞᆫ 고댓 道ᄅᆞᆯ 아ᄅᆞ실씨오</sent>
<sent type="anno" lang="chi" page="23b-24a" n="8">八者宿生智力、</sent>
<sent type="anno" lang="kor" page="23b-24a" n="8">여들븐 衆生ᄃᆞᆯᄒᆡ 前生앳 이ᄅᆞᆯ 다 아ᄅᆞ^실씨오</sent>
<sent type="anno" lang="chi" page="24a" n="1">九者死生智力、</sent>
<sent type="anno" lang="kor" page="24a" n="1">아호븐 天眼으로 마ᄀᆞᆫ ᄃᆡ 업시 다 보실씨오</sent>
<sent type="anno" lang="chi" page="24a" n="2">十者漏盡智力。</sent>
<sent type="anno" lang="kor" page="24a" n="2">열흔 漏ㅣ 다ᄋᆞᆫ 智慧ᄅᆞᆯ 得ᄒᆞ실씨라</sent>
<sent type="main" lang="chi" page="24a" n="3">寧以藕根懸須彌山欲解此縛無有是處。</sent>
<sent type="main" lang="kor" page="24a" n="3">ᄎᆞᆯ히 蓮ㅅ불휘로 須彌山ᄋᆞᆫ ᄆᆡ여 ᄃᆞᆯ려니와 이 글오려 호ᄆᆞᆫ 닉젓디 아니ᄒᆞ니라</sent>
<sent type="main" lang="chi" page="24a" n="4">魔語梵王言汝不能解我當歸誰。</sent>
<sent type="main" lang="kor" page="24a" n="4">魔王이 닐오ᄃᆡ 너옷 몯 그르면 내 뉘그ᅌᅦ 가료</sent>
<sent type="main" lang="chi" page="24a-24b" n="5">梵王語言汝疾歸依優波毱多乃可得脫。如因地而倒還扶地得起。</sent>
<sent type="main" lang="kor" page="24a-24b" n="5">梵王이 닐오ᄃᆡ 네 어셔 優波毱多ㅅ긔 가아 ^ 歸依ᄒᆞ야ᅀᅡ 버서나리니</sent>
<sent type="main" lang="chi" page="24b" n="1">若不歸依則壞汝天上之樂</sent>
<sent type="main" lang="kor" page="24b" n="1">네 降服 아니ᄒᆞ면 네의 天上快樂ᄋᆞᆯ 헐며</sent>
<sent type="anno" lang="chi" page="24b" n="2">없음</sent>
<sent type="anno" lang="kor" page="24b" n="2">快樂ᄋᆞᆫ 훤히 즐거ᄫᅳᆯ씨라</sent>
<sent type="main" lang="chi" page="24b" n="3">壞汝名辱尊貴一切諸樂。</sent>
<sent type="main" lang="kor" page="24b" n="3">네의 尊코 貴ᄒᆞᆫ 일후믈 헐리라</sent>
<sent type="main" lang="chi" page="24b" n="4">魔見如來弟子勢力大梵天王猶言語恭敬。</sent>
<sent type="main" lang="kor" page="24b" n="4">魔王이 너교ᄃᆡ 如來ㅅ 弟子ᄋᆡ 勢力을 大梵天王도 이리 恭敬ᄒᆞᄂᆞ니</sent>
<sent type="anno" lang="chi" page="24b-25a" n="5">없음</sent>
<sent type="anno" lang="kor" page="24b-25a" n="5">勢力은 威^嚴엣 히미라 ᄒᆞᄃᆞᆺ ᄒᆞᆫ 마리라</sent>
<sent type="anno" lang="chi" page="25a" n="1">없음</sent>
<sent type="anno" lang="kor" page="25a" n="1">恭ᄋᆞᆫ 버릇 업디 아니ᄒᆞᆯ씨오 敬은 고마ᄒᆞᅀᆞᄫᅡ 조심ᄒᆞᆯ씨라</sent><!--'{초}심ᄒᆞᆯ씨라'로 보이나 '조'의 잘못으로 판단됨.-->
<sent type="main" lang="chi" page="25a" n="2">佛之勢力何可度量。</sent>
<sent type="main" lang="kor" page="25a" n="2">부텻 勢力이ᅀᅡ 어드리 그지ᄒᆞ료</sent>
<sent type="main" lang="chi" page="25a" n="3">若欲加惱於我何事不能。</sent>
<sent type="main" lang="kor" page="25a" n="3">나ᄅᆞᆯ 소교려 ᄒᆞ샬 뗴ᅀᅡ 므슷 이ᄅᆞᆯ 몯ᄒᆞ시료마ᄅᆞᆫ</sent>
<sent type="main" lang="chi" page="25a" n="4">大悲憐愍故不加惱於我。</sent>
<sent type="main" lang="kor" page="25a" n="4">큰 慈悲心ᄋᆞ로 나ᄅᆞᆯ 어엿비 너기샤 내그ᅌᅦ 셜ᄫᅳᆫ 이ᄅᆞᆯ 아니ᄒᆞ시닷다</sent>
<sent type="main" lang="chi" page="25a-25b" n="5">今日始知如來具足大悲成就大慈得真解脫。</sent>
<sent type="main" lang="kor" page="25a-25b" n="5">오ᄂᆞᆳ날ᅀᅡ 如來ㅅ 德이 크샨 주^를 아ᅀᆞᆸ과라</sent>
<sent type="main" lang="chi" page="25b" n="1">我為無明所盲處處觸惱。然佛慈悲平等未曾惡語加我。</sent>
<sent type="main" lang="kor" page="25b" n="1">나ᄂᆞᆫ 無明이 ᄀᆞ리여 간 ᄃᆡ마다 如來ᄭᅴ ᄀᆞᆯ외어늘 如來 ᄒᆞᆫ 번도 구짓디 아니ᄒᆞ더시니라 ᄒᆞ고</sent>
<sent type="main" lang="chi" page="25b" n="2">受梵王語已即時破除憍慢之心。</sent>
<sent type="main" lang="kor" page="25b" n="2">즉자히 驕慢ᄒᆞᆫ ᄆᆞᅀᆞᄆᆞᆯ 더러 ᄇᆞ리고</sent>
<sent type="anno" lang="chi" page="25b" n="3">없음</sent>
<sent type="anno" lang="kor" page="25b" n="3">驕慢ᄋᆞᆫ ᄠᅳᆮ 되야 ᄂᆞᆷ 업시울씨라</sent>
<sent type="main" lang="chi" page="25b-26a" n="4">往優波毱多所五體投地。長跪合掌白尊者言。</sent>
<sent type="main" lang="kor" page="25b-26a" n="4">尊者ᄭᅴ 가아 ᄯᅡ해 업데여 머리 조ᅀᅡ 禮數ᄒᆞ고 ᄭᅮ러 合掌^ᄒᆞ야 ᄉᆞᆯᄫᅩᄃᆡ</sent>
<sent type="main" lang="chi" page="26a" n="1">大家汝可不知我欲菩提樹下乃至涅槃。於如來所多作惱亂。</sent>
<sent type="main" lang="kor" page="26a" n="1">尊者ㅣ 모ᄅᆞ시ᄂᆞᆫ가 내 菩提樹 아래브터 涅槃ᄒᆞ시ᄃᆞ록 如來ᄭᅴ 여러 번 어즈리ᅀᆞᆸ다ᅌᅵ다</sent>
<sent type="main" lang="chi" page="26a" n="2">尊者問言汝作何事。</sent>
<sent type="main" lang="kor" page="26a" n="2">尊者ㅣ 무로ᄃᆡ 므슷 이ᄅᆞᆯ ᄒᆞ던다</sent>
<sent type="main" lang="chi" page="26a" n="3">答言昔佛於婆羅門聚落乞食。</sent>
<sent type="main" lang="kor" page="26a" n="3">對答호ᄃᆡ 녜 如來 婆羅門 ᄆᆞᅀᆞᆯ해 糧食 빌어시ᄂᆞᆯ</sent>
<sent type="main" lang="chi" page="26a-26b" n="4">我掩蔽眾心便不得食。</sent>
<sent type="main" lang="kor" page="26a-26b" n="4">내 한 婆羅^門ᄋᆡ ᄆᆞᅀᆞᄆᆞᆯ ᄀᆞ리와 ᄒᆞ나토 糧食ᄋᆞᆯ 아니 받ᄌᆞᆸ게 호니</sent>
<sent type="main" lang="chi" page="26b" n="1">佛以不得食故即說此偈。</sent>
<sent type="main" lang="kor" page="26b" n="1">如來 糧食 몯 어드샤 偈ᄅᆞᆯ 지ᅀᅥ 니ᄅᆞ샤ᄃᆡ</sent>
<sent type="main" lang="chi" page="26b" n="2">快樂無著積　身體安輕便</sent>
<sent type="main" lang="kor" page="26b" n="2">快樂ᄒᆞ야 브튼 거시 업서 모미 便安ᄒᆞ며 가ᄇᆡ야ᄫᅩ니</sent>
<sent type="main" lang="chi" page="26b" n="3">若能於飲食　　心不生貪著</sent>
<sent type="main" lang="kor" page="26b" n="3">음다매 ᄆᆞᅀᆞ미 貪티 아니ᄒᆞ면</sent>
<sent type="main" lang="chi" page="26b-27a" n="4">其心常歡喜　　猶如光音天</sent>
<sent type="main" lang="kor" page="26b-27a" n="4">ᄆᆞᅀᆞ미 샤ᇰ녜 즐거ᄫᅥ 光音天이 ^ ᄀᆞᆮᄒᆞ니라 ᄒᆞ시니ᅌᅵ다</sent>
<sent type="main" lang="chi" page="27a" n="1">復於耆闍崛山</sent>
<sent type="main" lang="kor" page="27a" n="1">ᄯᅩ 耆闍崛山애 겨시거늘</sent>
<sent type="anno" lang="chi" page="27a" n="2">없음</sent>
<sent type="anno" lang="kor" page="27a" n="2">耆闍ᄂᆞᆫ 수리라 ᄒᆞ논 마리오 崛ᄋᆞᆫ 머리라 ᄒᆞ논 마리니</sent>
<sent type="anno" lang="chi" page="27a" n="3">없음</sent>
<sent type="anno" lang="kor" page="27a" n="3">이 山ㅅ 뎌ᇰ바기 수릐 머리 ᄀᆞᄐᆞᆯᄊᆡ 耆闍崛山이라 ᄒᆞ며</sent>
<sent type="anno" lang="chi" page="27a" n="4">耆闍崛山者此翻靈鷲亦云鷲頭</sent>
<sent type="anno" lang="kor" page="27a" n="4">ᄯᅩ 鷲峯山이라 ᄒᆞ고 ᄯᅩ 靈ᄒᆞ신 聖人 仙人이 사ᄅᆞ실ᄊᆡ 靈山이라 ᄒᆞ며 靈鷲山이라 ᄒᆞ고</sent>
<sent type="anno" lang="chi" page="27a" n="5">없음</sent>
<sent type="anno" lang="kor" page="27a" n="5">ᄯᅩ 세 峯이 ᄃᆞᆯᄀᆡ 발 ᄀᆞᄐᆞᆯᄊᆡ 雞足山이라 ᄒᆞ고</sent>
<sent type="anno" lang="chi" page="27a" n="6">又云狼迹</sent>
<sent type="anno" lang="kor" page="27a" n="6">일희 자최 ᄲᅥ즛ᄒᆞᆯᄊᆡ 狼迹山이라 ᄒᆞᄂᆞ니</sent>
<sent type="anno2" lang="chi" page="27a-27b" n="7">없음</sent>
<sent type="anno2" lang="kor" page="27a-27b" n="7">鷲는 수리오 峯ᄋᆞᆫ 묏부리^오 雞足ᄋᆞᆫ ᄃᆞᆯᄀᆡ 바리오 狼迹은 일희 자최라</sent>
<sent type="main" lang="chi" page="27b" n="1">化作大牛破五百比丘鉢。</sent>
<sent type="main" lang="kor" page="27b" n="1">變化로 큰 쇼 ᄆᆡᇰᄀᆞ라 五百 比丘의 바리ᄅᆞᆯ ᄒᆞ야ᄇᆞ료니</sent>
<sent type="main" lang="chi" page="27b" n="2">唯有佛鉢飛在虛空。</sent>
<sent type="main" lang="kor" page="27b" n="2">부텻 바리ᄂᆞᆫ 虛空애 ᄂᆞ라오ᄅᆞᆯᄊᆡ 몯 ᄒᆞ야ᄇᆞ료ᅌᅵ다</sent>
<sent type="main" lang="chi" page="27b" n="3">我更於異時化作龍形。纏縛佛身七日七夜。</sent>
<sent type="main" lang="kor" page="27b" n="3">ᄯᅩ 後에 變化로 龍ᄋᆡ 形體ᄅᆞᆯ 지ᅀᅥ 부텻 모매 닐웨ᄅᆞᆯ 가맷다ᅌᅵ다</sent>
<sent type="main" lang="chi" page="27b-28a" n="4">佛臨涅槃時我化作五百乘車。</sent>
<sent type="main" lang="kor" page="27b-28a" n="4">ᄯᅩ 부톄 涅槃^ᄒᆞ시ᇙ 時節에 내 變化로 五百 술위 ᄆᆡᇰᄀᆞ라</sent>
<sent type="main" lang="chi" page="28a" n="1">擾濁河水令佛不得飲。</sent>
<sent type="main" lang="kor" page="28a" n="1">河水ᄅᆞᆯ 흐리워 부톄 므를 몯 좌시게 호니</sent>
<sent type="main" lang="chi" page="28a" n="2">略而言之乃至數百觸惱。</sent>
<sent type="main" lang="kor" page="28a" n="2">어둘 ᄉᆞᆲ가니와 잇 야ᇰᄋᆞ로 數百 디위 어즈리ᅀᆞᄫᅩᄃᆡ</sent>
<sent type="anno" lang="chi" page="28a" n="3">없음</sent>
<sent type="anno" lang="kor" page="28a" n="3">ᄒᆞ나ᄒᆞᆫ 아니오 열 몯 ᄎᆞᆫ 거시 數ㅣ라</sent>
<sent type="main" lang="chi" page="28a" n="4">如來慈愍乃至未以一惡言而見輕毀。</sent>
<sent type="main" lang="kor" page="28a" n="4">如來 어엿비 너기샤 ᄒᆞᆫ 번도 아니 구지즈시니</sent>
<sent type="main" lang="chi" page="28a-28b" n="5">汝阿羅漢無悲忍心</sent>
<sent type="main" lang="kor" page="28a-28b" n="5">尊者ᄂᆞᆫ 阿羅^漢이샤ᄃᆡ 어엿비 너기실 ᄆᆞᅀᆞᄆᆞᆯ 아니ᄒᆞ샤</sent>
<sent type="main" lang="chi" page="28b" n="1">於天人阿修羅前毀辱於我。</sent>
<sent type="main" lang="kor" page="28b" n="1">天 人 阿脩羅ㅅ 알ᄑᆡ 나ᄅᆞᆯ 辱 바티시ᄂᆞ니ᅌᅵᆺ가</sent>
<sent type="main" lang="chi" page="28b" n="2">優波毱多答言。波旬汝無知</sent>
<sent type="main" lang="kor" page="28b" n="2">尊者ㅣ 닐오ᄃᆡ 波旬아 네 無知ᄒᆞ야</sent>
<sent type="anno" lang="chi" page="28b" n="3">없음</sent>
<sent type="anno" lang="kor" page="28b" n="3">無知ᄂᆞᆫ 아로미 업슬씨라</sent>
<sent type="main" lang="chi" page="28b" n="4">見捉我聲聞比度如來。</sent>
<sent type="main" lang="kor" page="28b" n="4">우리 聲聞엣 사ᄅᆞᄆᆞᆯ 如來ᄭᅴ 가ᄌᆞᆯ비ᄂᆞ니</sent>
<sent type="main" lang="chi" page="28b-29a" n="5">不可以芥子同彼須彌。螢火之光等於日月。一滴之水同于大海。</sent>
<sent type="main" lang="kor" page="28b-29a" n="5">계ᄌᆞ ᄧᅡᄀᆞᆯ 須彌山^애 견주며 반됫브를 ᄒᆡ ᄃᆞ래 견주며 처딘 이스를 바ᄅᆞ래 견주ᄃᆞᆺ ᄒᆞ니라</sent>
<sent type="main" lang="chi" page="29a" n="1">如來大悲聲聞所無。</sent>
<sent type="main" lang="kor" page="29a" n="1">如來ㅅ 大慈悲ᄂᆞᆫ 聲聞의그ᅌᅦ 업슨 거시니</sent>
<sent type="main" lang="chi" page="29a" n="2">佛大慈悲故不治汝。</sent>
<sent type="main" lang="kor" page="29a" n="2">부텨는 大慈悲실ᄊᆡ 너를 罪 아니 주어시니와</sent>
<sent type="main" lang="chi" page="29a-29b" n="3">聲聞之人不同於佛故我治汝。</sent>
<sent type="main" lang="kor" page="29a-29b" n="3">우리 聲聞엣 사ᄅᆞᄆᆞᆫ 부텨 ᄀᆞᆮ디 몯ᄒᆞᅀᆞᄫᆞᆯᄊᆡ 너를 다ᄉᆞ^리노라</sent>
<sent type="main" lang="chi" page="29b" n="1">魔言以何因緣。我從忍辱仙人已來乃至成佛。</sent>
<sent type="main" lang="kor" page="29b" n="1">魔王이 닐오ᄃᆡ 엇던 因緣으로 如來 忍辱仙人 ᄃᆞ외야 겨시ᇙ 제브터</sent>
<sent type="anno" lang="chi" page="29b" n="2">없음</sent>
<sent type="anno" lang="kor" page="29b" n="2">忍辱仙은 辱ᄃᆞᄫᆡᆫ 일 ᄎᆞᆷᄂᆞᆫ 仙人이라</sent>
<sent type="main" lang="chi" page="29b" n="3">所作惱亂恒見慈愍而不加害。</sent>
<sent type="main" lang="kor" page="29b" n="3">내 長常 어즈료ᄃᆡ ᄌᆞᆷᄌᆞᆷᄒᆞ야 겨시더니ᅌᅵᆺ고</sent>
<sent type="main" lang="chi" page="29b" n="4">答言有不善因緣。</sent>
<sent type="main" lang="kor" page="29b" n="4">尊者ㅣ 닐오ᄃᆡ 네 됴티 몯ᄒᆞᆫ 因緣이 이셔</sent>
<sent type="main" lang="chi" page="29b-30a" n="5">於佛造惡心此罪雖積</sent>
<sent type="main" lang="kor" page="29b-30a" n="5">부텨ᄭᅴ 모딘 ᄆᆞᅀᆞᄆᆞᆯ 머그^니 이 罪 만컨마ᄅᆞᆫ</sent>
<sent type="main" lang="chi" page="30a" n="1">佛不毀汝。所以爾者。意欲令我調伏於汝。</sent>
<sent type="main" lang="kor" page="30a" n="1">부톄 ᄌᆞᆷᄌᆞᆷᄒᆞ샨 ᄠᅳ든 나ᄅᆞᆯ ᄒᆞ야 너를 降服ᄒᆡ와</sent>
<sent type="main" lang="chi" page="30a" n="2">使汝於佛得信敬心。由是心故不墮地獄餓鬼畜生。</sent>
<sent type="main" lang="kor" page="30a" n="2">네 부텨ᄭᅴ 信ᄒᆞ야 恭敬ᄒᆞᅀᆞᄫᅳᆯ ᄆᆞᅀᆞᄆᆞᆯ 내면 이 ᄆᆞᅀᆞᇝ 다ᄉᆞ로 地獄 餓鬼 畜生애 아니 ᄠᅥ러디게 ᄒᆞ시니</sent>
<sent type="main" lang="chi" page="30a" n="3">佛以善巧方便欲使汝生於信心。</sent>
<sent type="main" lang="kor" page="30a" n="3">이 부텻 工巧ᄒᆞ신 方便이시니</sent>
<sent type="anno" lang="chi" page="30a-30b" n="4">없음</sent>
<sent type="anno" lang="kor" page="30a-30b" n="4">方便은 여러 가짓 法을 ^ 工巧히 ᄡᅥ ᄂᆞᄆᆡ 機ᄅᆞᆯ 조차 萬物을 利케 ᄒᆞ실씨라</sent>
<sent type="anno2" lang="chi" page="30b" n="1">없음</sent>
<sent type="anno2" lang="kor" page="30b" n="1">機ᄂᆞᆫ 트리니 根ㄷ字 ᄠᅳᆮ ᄒᆞᆫ가지라</sent>
<sent type="main" lang="chi" page="30b" n="2">略而言之。汝若於佛生少信心。以此信心洗除昔來數於佛所惱觸之罪悉皆得滅。</sent>
<sent type="main" lang="kor" page="30b" n="2">네 如來ᄭᅴ 져그나 信ᄒᆞᆫ ᄆᆞᅀᆞᄆᆞᆯ 두면 아랫 罪 다 업서 涅槃ᄋᆞᆯ 得ᄒᆞ리라</sent>
<sent type="main" lang="chi" page="30b" n="3">魔王歡喜舉身毛竪。魔王於佛法生歡喜心。</sent>
<sent type="main" lang="kor" page="30b" n="3">魔王이 듣고 깃거 소홈 도텨 부텨ᄭᅴ ᄀᆞ자ᇰ 깃븐 ᄆᆞᅀᆞᄆᆞᆯ 내야</sent>
<sent type="main" lang="chi" page="30b-31a" n="4">佛為大慈從樹王下乃至涅槃。慈忍於我如父母念子。原除我過。</sent>
<sent type="main" lang="kor" page="30b-31a" n="4">부톄 나ᄅᆞᆯ 어엿비 너기샤미 父母ㅣ 子^息 ᄉᆞ라ᇰᄐᆞᆺ ᄒᆞ샤 허믈 아니ᄒᆞ시닷다 ᄒᆞ야</sent>
<sent type="main" lang="chi" page="31a" n="1">即起合掌白尊者言。</sent>
<sent type="main" lang="kor" page="31a" n="1">즉자히 니러 合掌ᄒᆞ야 닐오ᄃᆡ</sent>
<sent type="main" lang="chi" page="31a" n="2">汝能使我生歡喜心。是汝大恩。今日當為我解是三屍。</sent>
<sent type="main" lang="kor" page="31a" n="2">내 부텨ᄭᅴ 向ᄒᆞᅀᆞᄫᅡ 깃븐 ᄆᆞᅀᆞᆷ 내요미 尊者ㅅ 큰 恩惠시니 내 모ᄀᆡᆺ 주거믈 그르쇼셔</sent>
<sent type="main" lang="chi" page="31a-31b" n="3">答言。先當與汝作要。然後乃當為汝解之。從今日後至於法盡更不聽汝惱亂比丘。</sent>
<sent type="main" lang="kor" page="31a-31b" n="3">尊者ㅣ 닐오ᄃᆡ 안ᄌᆞᆨ 몬져 ᄒᆞᆫ 期約 ᄒᆞ고ᅀᅡ 글오리니 일록 後에 ^ 比丘의게 어즈리디 말라</sent>
<sent type="main" lang="chi" page="31b" n="1">魔言。當受尊教。</sent>
<sent type="main" lang="kor" page="31b" n="1">魔王이 닐오ᄃᆡ 니ᄅᆞ샨 야ᇰᄋᆞ로 호리ᅌᅵ다</sent>
<sent type="main" lang="chi" page="31b" n="2">復語魔言。當更為我更作一事。</sent>
<sent type="main" lang="kor" page="31b" n="2">尊者ㅣ ᄯᅩ 닐오ᄃᆡ 날 爲ᄒᆞ야 ᄯᅩ ᄒᆞᆫ 이ᄅᆞᆯ ᄒᆞ라</sent>
<sent type="main" lang="chi" page="31b" n="3">我雖已見如來法身。不見如來妙色之身。</sent>
<sent type="main" lang="kor" page="31b" n="3">내 如來ㅅ 法身ᄋᆞᆫ 보ᅀᆞᄫᅢᆺ가니와 如來ㅅ 妙色身ᄋᆞᆫ 몯 보ᅀᆞᄫᅢᆺ노니</sent>
<sent type="anno" lang="chi" page="31b-32a" n="4">없음</sent>
<sent type="anno" lang="kor" page="31b-32a" n="4">妙色身ᄋᆞᆫ 微妙ᄒᆞᆫ 비쳇 모미시니 三十二相 ^ 八十種好 ᄀᆞᄌᆞ신 모미시니</sent>
<sent type="anno" lang="chi" page="32a" n="1">없음</sent>
<sent type="anno" lang="kor" page="32a" n="1">世間애 나 겨싫 저긔 모다 보ᅀᆞᆸ던 모미시니라</sent>
<sent type="main" lang="chi" page="32a" n="2">為我現佛色身使我生愛敬心。若作此事。是名為上。</sent>
<sent type="main" lang="kor" page="32a" n="2">나ᄅᆞᆯ 如來ㅅ 妙色身ᄋᆞᆯ 보ᅀᆞᆸ게 코라</sent>
<sent type="main" lang="chi" page="32a" n="3">答言。我亦先與尊者作要。我若現佛身時。汝慎勿為我作禮。所以然者。如似伊蘭生樹死為大象之所踐蹋。</sent>
<sent type="main" lang="kor" page="32a" n="3">魔王이 닐오ᄃᆡ 나도 尊者ᄭᅴ 몬져 期約ᄒᆞ노니 내 부텻 모미 ᄃᆞ외야 뵈야ᄃᆞᆫ 내그ᅌᅦ 절 마ᄅᆞ쇼셔</sent>
<sent type="main" lang="chi" page="32a" n="4">尊者言爾。我不禮汝。</sent>
<sent type="main" lang="kor" page="32a" n="4">尊者ㅣ 닐오ᄃᆡ 네게 절 아니호리라</sent>
<sent type="main" lang="chi" page="32a-32b" n="5">魔言。小待我入林中。</sent>
<sent type="main" lang="kor" page="32a-32b" n="5">魔^王이 닐오ᄃᆡ 내 져근덛 수프레 드러 이실 ᄊᆞᅀᅵᆯ 기드리쇼셔</sent>
<sent type="main" lang="chi" page="32b" n="1">我本曾作佛形誑首羅長者。彼時所作今為汝作。</sent>
<sent type="main" lang="kor" page="32b" n="1">내 아래 부텻 야ᇰᄌᆡ ᄃᆞ외야 首羅長者ᄅᆞᆯ 소교니 그젯 야ᇰᄀᆞ티 ᄃᆞ외요리ᅌᅵ다</sent>
<sent type="main" lang="chi" page="32b" n="2">尊者即為解於三屍。</sent>
<sent type="main" lang="kor" page="32b" n="2">尊者ㅣ 그 주거믈 그르니라</sent>
<sent type="main" lang="chi" page="32b-33a" n="3">尊者憂波毱多作見佛想。魔即入林化作佛身。如以綵色畫新白[疊毛]作佛身相。看無厭足。作佛形已。</sent>
<sent type="main" lang="kor" page="32b-33a" n="3">魔王이 수프레 드러 부텻 야ᇰᄌᆡ ᄃᆞ외니 彩色ᄋᆞ로 ᄀᆞᆺ 그룐 ᄃᆞᆺ ᄒᆞ^더니</sent>
<sent type="main" lang="chi" page="33a" n="1">左邊化作舍利弗像。右邊化作大目揵連。阿難在後。</sent>
<sent type="main" lang="kor" page="33a" n="1">왼 녀긘 舍利弗이 셔고 올ᄒᆞᆫ 녀긘 大目揵連이 셔고 阿難이 뒤헤 셔고</sent>
<sent type="main" lang="chi" page="33a-33b" n="2">摩訶迦葉阿㝹樓頭須菩提等。千二百五十大阿羅漢等圍遶侍從。以漸從林而出至優波毱多所。</sent>
<sent type="main" lang="kor" page="33a-33b" n="2">摩訶迦葉과 阿㝹樓頭와 須菩提ᄃᆞᆯ 一千 二百 쉰 大阿羅漢ᄃᆞᆯ히 圍繞ᄒᆞ야 漸漸 수플로셔 나오^나ᄂᆞᆯ</sent>
<sent type="main" lang="chi" page="33b" n="1">尊者爾時即起合掌諦觀。而說偈言。</sent>
<sent type="main" lang="kor" page="33b" n="1">尊者ㅣ 니러 合掌ᄒᆞ야 ᄉᆞ외 보고 偈 지ᅀᅥ 닐오ᄃᆡ</sent>
<sent type="main" lang="chi" page="33b" n="2">快哉清淨業　　能成是妙果</sent>
<sent type="main" lang="kor" page="33b" n="2">快樂ᄒᆞᄫᆞᆯ쎠 淸淨ᄒᆞᆫ 業이여 能히 이런 妙果ᄅᆞᆯ 일우시도다</sent>
<sent type="main" lang="chi" page="33b" n="3">非自在天生　　亦非無因作</sent>
<sent type="main" lang="kor" page="33b" n="3">하ᄂᆞᆯ로셔 나샨 주리 아니며 ᄯᅩ 因緣 업시 ᄃᆞ외샨 줄 아니라</sent>
<sent type="anno" lang="chi" page="33b-34a" n="4">없음</sent>
<sent type="anno" lang="kor" page="33b-34a" n="4">하 貴ᄒᆞ실ᄊᆡ 하ᄂᆞᆯ로셔 나신가 식브건마ᄅᆞᆫ 그리 아니라 아랫 因緣 닷고ᄆᆞ^로 ᄃᆞ외시다 ᄒᆞ논 마리라</sent>
<sent type="main" lang="chi" page="34a" n="1">面色喻蓮花　　目淨如明珠</sent>
<sent type="main" lang="kor" page="34a" n="1">낫비치 蓮ㅅ곳 ᄀᆞᄐᆞ시며 눈 조호미 明珠 ᄀᆞᄐᆞ시며</sent>
<sent type="main" lang="chi" page="34a" n="2">端正過日月　　可愛勝花林</sent>
<sent type="main" lang="kor" page="34a" n="2">端正ᄒᆞ샤미 日月두고 더으시며 ᄃᆞᆺ오샤미 곳수플두고 더으시며</sent>
<sent type="main" lang="chi" page="34a" n="3">湛然若大海　　安住如須彌</sent>
<sent type="main" lang="kor" page="34a" n="3">ᄆᆞᆯ고미 바ᄅᆞᆯ ᄀᆞᄐᆞ시며 便安히 겨샤미 須彌山 ᄀᆞᄐᆞ시며</sent>
<sent type="main" lang="chi" page="34a-34b" n="4">威光勝於日　　徐步喻師子</sent>
<sent type="main" lang="kor" page="34a-34b" n="4">威嚴ㅅ 光明이 ᄒᆡ두고 ^ 더으시며 ᄌᆞᄂᆞᆨᄌᆞᄂᆞ기 거르샤미 獅子ㅣ ᄀᆞᄐᆞ시며</sent>
<sent type="main" lang="chi" page="34b" n="1">顧視如牛王　　色澤喻紫金</sent>
<sent type="main" lang="kor" page="34b" n="1">도라보샤미 牛王 ᄀᆞᄐᆞ시며 [牛王ᄋᆞᆫ ᄉᆈ라] 비치 紫金 ᄀᆞᄐᆞ시니</sent>
<sent type="anno" lang="chi" page="34b" n="2">없음</sent>
<sent type="anno" lang="kor" page="34b" n="2">紫金은 ᄂᆞ올ᄫᆞᆯᄀᆞᆫ 金이라</sent>
<sent type="main" lang="chi" page="34b" n="3">百千無量劫　　淨修身口意 以是故獲得　　如此勝妙身</sent>
<sent type="main" lang="kor" page="34b" n="3">百千無量劫에 몸과 입과 ᄠᅳᆮ과ᄅᆞᆯ 조히 닷ᄀᆞ실ᄊᆡ 이런 모ᄆᆞᆯ 어드시니</sent>
<sent type="main" lang="chi" page="34b-35a" n="4">怨見尚歡喜　　況我當不敬</sent>
<sent type="main" lang="kor" page="34b-35a" n="4">믜리 보ᅀᆞᄫᅡ도 깃ᄉᆞᄫᅡᄒᆞ^리어니 ᄒᆞᄆᆞᆯ며 내 恭敬 아니ᄒᆞᅀᆞᄫᅩ리여 ᄒᆞ고</sent>
<sent type="main" lang="chi" page="35a" n="1">尊者說是偈已。觀佛心至忘不憶本要。忽然即時投身五體禮敬。</sent>
<sent type="main" lang="kor" page="35a" n="1">부텨 보ᅀᆞᄫᆞᆯ ᄆᆞᅀᆞ미 至極ᄒᆞᆯᄊᆡ 첫 期約ᄋᆞᆯ 닛고 즉자히 ᄯᅡ해 업데여 恭敬ᄒᆞ야 禮數ᄒᆞᆫ대</sent>
<sent type="main" lang="chi" page="35a" n="2">魔言。尊者。云何違於言要。</sent>
<sent type="main" lang="kor" page="35a" n="2">魔王이 닐오ᄃᆡ 尊者ㅣ 엇뎨 期約애 그르 ᄒᆞ시ᄂᆞ니ᅌᅵᆺ고</sent>
<sent type="main" lang="chi" page="35a-35b" n="3">尊者問言。違何言要。</sent>
<sent type="main" lang="kor" page="35a-35b" n="3">尊者ㅣ 무로ᄃᆡ ^ 므슴 期約애 그르 ᄒᆞᄂᆞ뇨</sent>
<sent type="main" lang="chi" page="35b" n="1">魔言。汝許不為作禮。今云何五體投地而作禮也。</sent>
<sent type="main" lang="kor" page="35b" n="1">魔王이 닐오ᄃᆡ 尊者ㅣ 禮數 아니호려 ᄒᆞ더시니 엇뎨 禮數ᄒᆞ시ᄂᆞ니ᅌᅵᆺ고</sent>
<sent type="main" lang="chi" page="35b" n="2">尊者言。我知無上世尊久已涅槃。</sent>
<sent type="main" lang="kor" page="35b" n="2">尊者ㅣ 닐오ᄃᆡ 無上 世尊이 ᄇᆞᆯ쎠 涅槃ᄒᆞ샨 ᄃᆞᆯ 알안마ᄅᆞᆫ</sent>
<sent type="main" lang="chi" page="35b" n="3">見此形容如似見佛。</sent>
<sent type="main" lang="kor" page="35b" n="3">이런 야ᇰᄌᆞᆯ 보니 부텨 보ᅀᆞᄫᅳᆫ ᄃᆞᆺ ᄒᆞᆯᄊᆡ</sent><!--'부텨 보ᅀᆞ[ᄫᅳᆫᄫᅩᆫ?] ᄃᆞᆺ' 판독 어려움-->
<sent type="main" lang="chi" page="35b-36a" n="4">為佛作禮不禮於汝。</sent>
<sent type="main" lang="kor" page="35b-36a" n="4">부텨를 爲^ᄒᆞᅀᆞᄫᅡ 禮數ᄒᆞᅀᆞᆸ디ᄫᅵ 네그ᅌᅦ ᄒᆞ논 禮數ㅣ 아니라</sent>
<sent type="main" lang="chi" page="36a" n="1">魔言。眼見汝為我作禮。云何言不禮。</sent>
<sent type="main" lang="kor" page="36a" n="1">魔王이 닐오ᄃᆡ 누느로 보매 尊者ㅣ 날 爲ᄒᆞ야 절ᄒᆞ거시니 어드리 내그ᅌᅦ 절ᄒᆞ시ᄂᆞ다 아니ᄒᆞ리ᅌᅵᆺ고</sent>
<sent type="main" lang="chi" page="36a-36b" n="2">尊者復言。汝當聽我不違言要。亦不向汝作禮。如似泥木造作於天像及佛像。敬天佛故而為作禮。不禮泥木。</sent>
<sent type="main" lang="kor" page="36a-36b" n="2">尊者ㅣ 닐오ᄃᆡ 네 드르라 ᄒᆞᆰ과 나모와로 天像 佛像ᄋᆞᆯ ᄆᆡᇰᄀᆞ^ᅀᆞᆸ곡 天佛을 恭敬ᄒᆞᅀᆞᄫᅡ 저를 ᄒᆞᄂᆞ니 나모 ᄒᆞᆯ개 절ᄒᆞ논 法이 아니라</sent>
<sent type="main" lang="chi" page="36b" n="1">我亦如是。不勝見佛心歡喜故便起作禮。不以汝想為汝作禮。</sent>
<sent type="main" lang="kor" page="36b" n="1">나도 이 ᄀᆞᆮᄒᆞ야 부텨ᄭᅴ 절ᄒᆞᅀᆞᆸ디ᄫᅵ 네그ᅌᅦ ᄒᆞ논 저리 아니라</sent>
<sent type="main" lang="chi" page="36b" n="2">魔即還復本形。禮敬尊者而還天上。</sent>
<sent type="main" lang="kor" page="36b" n="2">魔王이 즉자히 도로 제 야ᇰᄌᆡ ᄃᆞ외야 尊者ᄭᅴ 절ᄒᆞ고 하ᄂᆞᆯ로 도라가니라</sent>
<sent type="main" lang="chi" page="36b-37a" n="3">第四日魔憶念。尊者身自宣令恩德從天來下。</sent>
<sent type="main" lang="kor" page="36b-37a" n="3">네찻 說法 ᄒᆞᆯ 나래 魔^王이 尊者ᄅᆞᆯ 몯 니저 하ᄂᆞᆯ로셔 ᄂᆞ려와 뎐디위호ᄃᆡ</sent>
<sent type="main" lang="chi" page="37a" n="1">欲破貧窮欲生天欲得涅槃。當詣尊者優波毱多所。</sent>
<sent type="main" lang="kor" page="37a" n="1">艱難티 마오져 ᄒᆞ며 하ᄂᆞᆯ해 나고져 ᄒᆞ며 涅槃ᄋᆞᆯ 得고져 ᄒᆞ거든 다 尊者 優波毱多ᄭᅴ 가라</sent>
<sent type="main" lang="chi" page="37a-37b" n="2">不見如來大悲說法者。亦當詣尊者優波毱多所。</sent>
<sent type="main" lang="kor" page="37a-37b" n="2">如來ㅅ 說法을 몯 보ᅀᆞᆸ거든 ᄯᅩ 尊者 優波毱多^ᄭᅴ 가라 ᄒᆞ더라</sent>
<sent type="main" lang="chi" page="37b" n="1">摩突羅城中諸人聞尊者優波毱多能調伏魔者。</sent>
<sent type="main" lang="kor" page="37b" n="1">摩突羅城 中엣 사ᄅᆞ미 優波毱多ㅣ 魔王 降服ᄒᆡ다 듣고</sent>
<sent type="main" lang="chi" page="37b" n="2">耆舊人民數千萬衆皆來向尊者所。</sent>
<sent type="main" lang="kor" page="37b" n="2">얼운 사ᄅᆞᆷᄃᆞᆯ 數千萬이 다 尊者ᄭᅴ 오나ᄂᆞᆯ</sent>
<sent type="main" lang="chi" page="37b" n="3">尊者見衆悉以聚集。即上師子座說種種妙法。</sent>
<sent type="main" lang="kor" page="37b" n="3">尊者ㅣ 獅子座애 올아 種種 妙法을 니르니</sent>
<sent type="main" lang="chi" page="37b-38a" n="4">令百千衆生得須陀洹道斯陀含道。</sent>
<sent type="main" lang="kor" page="37b-38a" n="4">百千 衆生이 다 ^ 須陀洹 斯陀含ᄋᆞᆯ 得ᄒᆞ며</sent>
<sent type="main" lang="chi" page="38a" n="1">萬八千人出家得阿羅漢道。</sent>
<sent type="main" lang="kor" page="38a" n="1">一萬 八千 사ᄅᆞ미 出家ᄒᆞ야 阿羅漢ᄋᆞᆯ 得ᄒᆞ니라</sent>
<sent type="poem_num" lang="chi" page="38a" n="2">其七十九</sent>
<sent type="poem" lang="kor" page="38a-38b" n="3">入定放光ᄒᆞ샤 三明을 得ᄒᆞ시며 六通이 ᄯᅩ ᄀᆞᄌᆞ^시니</sent>
<sent type="poem" lang="kor" page="38b" n="1">明星 비취어늘 十八法을 得ᄒᆞ시며 十神力을 ᄯᅩ 시르시니</sent>
<sent type="poem_num" lang="chi" page="38b" n="2">其八十</sent>
<sent type="poem" lang="kor" page="38b" n="3">世界ㅅ 일ᄋᆞᆯ 보샤 아로미 훤ᄒᆞ시며 ᄯᅡᆺ 相이 드러치니</sent>
<sent type="poem" lang="kor" page="39a" n="1">智慧 ᄇᆞᆯᄀᆞ샤 저푸미 업스시며 하ᄂᆞᆳ 부피 절로 우니</sent>
<sent type="poem_num" lang="chi" page="39a" n="2">其八十一</sent>
<sent type="poem" lang="kor" page="39a" n="3">八部ㅣ 둘어셔며 淨居天이 깃그며 祥瑞ㅅ 구룸과 곶비도 ᄂᆞ리니</sent>
<sent type="poem" lang="kor" page="39a-39b" n="4">諸天이 모다 오며 五通仙^이 깃그며 하ᄂᆞᆳ 風流와 甘露도 ᄂᆞ리니</sent>
<sent type="main" lang="chi" page="39b" n="1">二月七日夜降魔放光。入定觀法。</sent><!--斷惑成覺相經云。-->
<sent type="main" lang="kor" page="39b" n="1">二月ㅅ 初닐웻날 魔王 降服ᄒᆡ시고 放光ᄒᆞ시고 入定ᄒᆞ샤 法을 보샤</sent>
<sent type="main" lang="chi" page="39b" n="2">卽得三明六通具足。</sent>
<sent type="main" lang="kor" page="39b" n="2">三明을 得ᄒᆞ시며 六通이 ᄀᆞᄌᆞ샤</sent>
<sent type="anno" lang="chi" page="39b" n="3">없음</sent>
<sent type="anno" lang="kor" page="39b" n="3">三明은 세가짓 ᄇᆞᆯ기 아ᄅᆞ샤미니 宿命과 天眼과 無漏왜라</sent>
<sent type="anno" lang="chi" page="39b-40a" n="4">없음</sent>
<sent type="anno" lang="kor" page="39b-40a" n="4">六通ᄋᆞᆫ ^ 여슷가짓 神通이시니 如意와 天眼과 天耳와 他心과 宿命과 無漏왜라</sent><!--'宿命[괴]'로 보이나 '宿命과'의 잘못으로 판단됨.-->
<sent type="anno" lang="chi" page="40a" n="1">없음</sent>
<sent type="anno" lang="kor" page="40a" n="1">宿命은 아랫 命이니 디나건 劫엣 命엣 내며 ᄂᆞᄆᆡ 이ᄅᆞᆯ 알 만 ᄒᆞᆯ씨 通앳 宿命이오 因緣을 조쳐 알씨 明엣 宿命이라</sent>
<sent type="anno" lang="chi" page="40a" n="2">없음</sent>
<sent type="anno" lang="kor" page="40a" n="2">天眼ᄋᆞᆫ ᄯᅡ 아래 니르리 六趣衆生ᄋᆞᆯ 먼 ᄃᆡ여 갓가ᄫᆞᆫ ᄃᆡ여 다 보아 이ᅌᅦ셔 주거 뎌ᅌᅦ 가 사논 이ᄅᆞᆯ 알 만 ᄒᆞᆯ씨 通앳 天眼이오 因緣을 조쳐 알씨 明엣 天眼이라</sent>
<sent type="anno" lang="chi" page="40a-40b" n="3">없음</sent>
<sent type="anno" lang="kor" page="40a-40b" n="3">漏는 ᄉᆡᆯ씨니 本來 ᄆᆞᆯᄀᆞᆫ ᄆᆞᅀᆞ미 오ᄋᆞ로 잇디 몯ᄒᆞ야 흐리어 識이 ᄃᆞ외요미 믈 ᄉᆡ야 남 ^ ᄀᆞᄐᆞᆯᄊᆡ 煩惱ㅅ 根源을 漏ㅣ라 ᄒᆞᄂᆞ니라</sent>
<sent type="anno" lang="chi" page="40b" n="1">없음</sent>
<sent type="anno" lang="kor" page="40b" n="1">煩惱 업수믈 알 만 ᄒᆞᆯ씨 通앳 無漏ㅣ오 漏ㅣ 다아 다시 나디 아니호ᇙ 주를 조쳐 알씨 明엣 無漏ㅣ라</sent>
<sent type="anno" lang="chi" page="40b" n="2">없음</sent>
<sent type="anno" lang="kor" page="40b" n="2">如意ᄂᆞᆫ ᄠᅳᆮ다히 ᄒᆞᆯ씨니</sent>
<sent type="anno" lang="chi" page="40b" n="3">없음</sent>
<sent type="anno" lang="kor" page="40b" n="3">새ᄀᆞ티 ᄂᆞ라 ᄃᆞᆮ니시며 먼 ᄯᅡᄒᆞᆯ 갓갑게 ᄆᆡᇰᄀᆞ라 가디 아니ᄒᆞ샤도 다ᄃᆞᄅᆞ시며</sent>
<sent type="anno" lang="chi" page="40b" n="4">없음</sent>
<sent type="anno" lang="kor" page="40b" n="4">이ᅌᅦ셔 수머 뎌ᅌᅦ 가 내ᄃᆞᄅᆞ시며 ᄒᆞᆫ 念에 즉자히 다ᄃᆞᄅᆞ시며</sent>
<sent type="anno" lang="chi" page="40b" n="5">없음</sent>
<sent type="anno" lang="kor" page="40b" n="5">큰 거슬 젹게 ᄆᆡᇰᄀᆞᄅᆞ시며 져근 거슬 크게 ᄆᆡᇰᄀᆞᄅᆞ시며</sent>
<sent type="anno" lang="chi" page="40b" n="6">없음</sent>
<sent type="anno" lang="kor" page="40b" n="6">ᄒᆞᆫ 거슬 하게 ᄆᆡᇰᄀᆞᄅᆞ시며 한 거슬 ᄒᆞ나히 ᄃᆞ외에 ᄆᆡᇰᄀᆞᄅᆞ시며</sent>
<sent type="anno" lang="chi" page="40b-41a" n="7">없음</sent>
<sent type="anno" lang="kor" page="40b-41a" n="7">골업고 더러ᄫᅳᆫ 거슬 조케 보시며 곱고 조ᄒᆞᆫ 거슬 더럽게 보샤 種種ᄋᆞ로 ᄠᅳᆮ^다히 ᄒᆞ실씨라</sent>
<sent type="anno" lang="chi" page="41a" n="1">없음</sent>
<sent type="anno" lang="kor" page="41a" n="1">天耳ᄂᆞᆫ 하ᄂᆞᆳ 귀니 하ᄂᆞᇙ 소리며 地獄 소리며 몯 듣논 ᄃᆡ 업스실씨라</sent>
<sent type="anno" lang="chi" page="41a" n="2">없음</sent>
<sent type="anno" lang="kor" page="41a" n="2">他心ᄋᆞᆫ ᄂᆞᄆᆡ ᄆᆞᅀᆞ미니 ᄂᆞᄆᆡ ᄆᆞᅀᆞᄆᆞᆯ 다 ᄉᆞᄆᆞᆺ 아ᄅᆞ실씨라</sent>
<sent type="main" lang="chi" page="41a" n="3">遍觀三界三世諸事。皆知名色是諸惡因。</sent>
<sent type="main" lang="kor" page="41a" n="3">三界 三世옛 이ᄅᆞᆯ 다 보샤 일훔과 빗괘 구즌 因이오</sent>
<sent type="main" lang="chi" page="41a" n="4">受行八正衆苦便滅。</sent>
<sent type="main" lang="kor" page="41a" n="4">八正을 行ᄒᆞ야ᅀᅡ 受苦ㅣ 다 업ᄂᆞᆫ ᄃᆞᆯ 아ᄅᆞ샤</sent>
<sent type="anno" lang="chi" page="41a" n="5">없음</sent>
<sent type="anno" lang="kor" page="41a" n="5">八正은 말와 業과 命과 ᄉᆞ라ᇰ홈과 方便과 念과 定과 봄과ᄅᆞᆯ 正히 ᄒᆞᆯ씨라</sent>
<sent type="main" lang="chi" page="41a-41b" n="6">菩薩自知已除三毒。生死根本。所作已成智慧明了。</sent>
<sent type="main" lang="kor" page="41a-41b" n="6">죽사릿 根源엣 三^毒ᄋᆞᆯ 더러 ᄇᆞ리샨 주를 아ᄅᆞ샤 ᄒᆞ시논 이ᄅᆞᆯ ᄒᆞ마 일우시니 智慧 ᄇᆞᆯᄀᆞ샤</sent>
<sent type="main" lang="chi" page="41b" n="1">明星出時</sent>
<sent type="main" lang="kor" page="41b" n="1">明星 도ᄃᆞᇙ 時節에</sent>
<sent type="anno" lang="chi" page="41b" n="2">없음</sent>
<sent type="anno" lang="kor" page="41b" n="2">明星은 沸星이라</sent>
<sent type="main" lang="chi" page="41b" n="3">霍然大悟得成正覺。得十八法</sent>
<sent type="main" lang="kor" page="41b" n="3">훤히 ᄀᆞ자ᇰ 아ᄅᆞ샤 正覺ᄋᆞᆯ 일우샤 十八 不共法과</sent>
<sent type="anno" lang="chi" page="41b" n="4">없음</sent>
<sent type="anno" lang="kor" page="41b" n="4">十八 不共法은 열여듧가짓 아니 ᄀᆞᄐᆞᆫ 法이니 부톄 ᄒᆞ오ᅀᅡ 두시고 二乘과 ᄀᆞᆮ디 아니ᄒᆞ실씨라</sent>
<sent type="anno" lang="chi" page="41b" n="5">없음</sent>
<sent type="anno" lang="kor" page="41b" n="5">ᄒᆞ나핸 모매 ᄒᆡᇰ뎌기 허믈 업스샤미오</sent>
<sent type="anno" lang="chi" page="42a" n="1">없음</sent>
<sent type="anno" lang="kor" page="42a" n="1">둘헨 이벳 마리 허믈 업스샤미오</sent>
<sent type="anno" lang="chi" page="42a" n="2">없음</sent>
<sent type="anno" lang="kor" page="42a" n="2">세헨 ᄆᆞᅀᆞᆷ 머구미 허믈 업스샤미오</sent>
<sent type="anno" lang="chi" page="42a" n="3">없음</sent>
<sent type="anno" lang="kor" page="42a" n="3">네헨 雜ᄆᆞᅀᆞᆷ 업스샤미오</sent>
<sent type="anno" lang="chi" page="42a" n="4">없음</sent>
<sent type="anno" lang="kor" page="42a" n="4">다ᄉᆞ샌 섭섭얼현ᄒᆞᆫ ᄆᆞᅀᆞᆷ 업스샤미오</sent>
<sent type="anno" lang="chi" page="42a" n="5">없음</sent>
<sent type="anno" lang="kor" page="42a" n="5">여스센 世間ㅅ 法을 다 ᄇᆞ리고 아ᄅᆞ실씨오</sent>
<sent type="anno" lang="chi" page="42a" n="6">없음</sent>
<sent type="anno" lang="kor" page="42a" n="6">닐구벤 됴ᄒᆞᆫ 일 ᄒᆞ고져 홀 ᄆᆞᅀᆞ미 늘의디 아니ᄒᆞ실씨오</sent>
<sent type="anno" lang="chi" page="42a" n="7">없음</sent>
<sent type="anno" lang="kor" page="42a" n="7">여들벤 精進ᄒᆞ샤미 늘의디 아니ᄒᆞ실씨오</sent>
<sent type="anno" lang="chi" page="42a" n="8">없음</sent>
<sent type="anno" lang="kor" page="42a" n="8">아호밴 조ᄒᆞᆫ 念이 늘의디 아니ᄒᆞ실씨오</sent>
<sent type="anno" lang="chi" page="42a" n="9">없음</sent>
<sent type="anno" lang="kor" page="42a" n="9">열헨 智慧 늘의디 아니ᄒᆞ실씨오</sent>
<sent type="anno" lang="chi" page="42a" n="10">없음</sent>
<sent type="anno" lang="kor" page="42a" n="10">열ᄒᆞ나핸 버서나샤미 늘의디 아니ᄒᆞ실씨오</sent>
<sent type="anno" lang="chi" page="42a" n="11">없음</sent>
<sent type="anno" lang="kor" page="42a" n="11">열둘헨 알며 보샤미 늘의디 아니ᄒᆞ실씨오</sent>
<sent type="anno" lang="chi" page="42a" n="12">없음</sent>
<sent type="anno" lang="kor" page="42a" n="12">열세헨 모매 ᄒᆞ시논 ᄒᆡᇰ뎌기 智慧ᄅᆞᆯ 조차 ᄒᆞ실씨오</sent>
<sent type="anno" lang="chi" page="42a-42b" n="13">없음</sent>
<sent type="anno" lang="kor" page="42a-42b" n="13">열네헨 이베 니ᄅᆞ^시논 마리 智慧ᄅᆞᆯ 조차 ᄒᆞ실씨오</sent>
<sent type="anno" lang="chi" page="42b" n="1">없음</sent>
<sent type="anno" lang="kor" page="42b" n="1">열다ᄉᆞ샌 ᄠᅳ데 머그시논 이리 智慧ᄅᆞᆯ 조차 ᄒᆞ실씨오</sent>
<sent type="anno" lang="chi" page="42b" n="2">없음</sent>
<sent type="anno" lang="kor" page="42b" n="2">열여스센 디나건 劫엣 이ᄅᆞᆯ 아ᄅᆞ실씨오</sent>
<sent type="anno" lang="chi" page="42b" n="3">없음</sent>
<sent type="anno" lang="kor" page="42b" n="3">열닐구벤 아니 왯ᄂᆞᆫ 劫엣 이ᄅᆞᆯ 아ᄅᆞ실씨오</sent>
<sent type="anno" lang="chi" page="42b" n="4">없음</sent>
<sent type="anno" lang="kor" page="42b" n="4">열여들벤 이 劫엣 이ᄅᆞᆯ 아ᄅᆞ실씨라</sent>
<sent type="main" lang="chi" page="42b" n="5">十種神力 四無所畏。</sent>
<sent type="main" lang="kor" page="42b" n="5">十神力과 四無畏ᄅᆞᆯ 得ᄒᆞ시니</sent>
<sent type="anno" lang="chi" page="42b" n="6">없음</sent>
<sent type="anno" lang="kor" page="42b" n="6">四無畏ᄂᆞᆫ 네가짓 저픈 일 업스샤미니</sent>
<sent type="anno" lang="chi" page="42b" n="7">없음</sent>
<sent type="anno" lang="kor" page="42b" n="7">ᄒᆞ나ᄒᆞᆫ 一切智샤 저품 업스샤미오</sent>
<sent type="anno" lang="chi" page="42b" n="8">없음</sent>
<sent type="anno" lang="kor" page="42b" n="8">둘ᄒᆞᆫ 漏ㅣ 다아 저품 업스샤미오</sent>
<sent type="anno" lang="chi" page="42b" n="9">없음</sent>
<sent type="anno" lang="kor" page="42b" n="9">세ᄒᆞᆫ 障ᄋᆞᆯ 허러 니ᄅᆞ샤미 저품 업스샤미오</sent>
<sent type="anno" lang="chi" page="42b-43a" n="10">없음</sent>
<sent type="anno" lang="kor" page="42b-43a" n="10">네ᄒᆞᆫ 受苦 다ᄋᆞᇙ 道理 니ᄅᆞ샤미 저^품 업스샤미라</sent>
<sent type="main" lang="chi" page="43a" n="1">于時大地十八相動。天降瑞雲雨甘露。又雨天花。</sent>
<sent type="main" lang="kor" page="43a" n="1">그저긔 ᄯᅡ히 十八相ᄋᆞ로 뮈며 祥瑞옛 구루미 ᄂᆞ리며 甘露ㅣ 디고 곳비 오며</sent>
<sent type="main" lang="chi" page="43a" n="2">天鼓自鳴</sent>
<sent type="main" lang="kor" page="43a" n="2">하ᄂᆞᆳ 부피 절로 울며</sent>
<sent type="main" lang="chi" page="43a" n="3">繞菩提樹。滿三十六由旬。八部充溢。</sent>
<sent type="main" lang="kor" page="43a" n="3">菩提樹를 둘어 셜흔여슷 由旬에 八部ㅣ ᄀᆞᄃᆞᆨᄒᆞ며</sent>
<sent type="main" lang="chi" page="43a" n="4">諸天具樂幢幡無量。</sent>
<sent type="main" lang="kor" page="43a" n="4">諸天이 香 퓌우고 퓽ᄅᆔ며 幢幡 ᄀᆞ초아 오니</sent>
<sent type="main" lang="chi" page="43a-43b" n="5">一切衆生皆相慈愛。</sent>
<sent type="main" lang="kor" page="43a-43b" n="5">無量 一切 ^ 衆生이 다 서르 ᄉᆞ라ᇰᄒᆞ며</sent>
<sent type="main" lang="chi" page="43b" n="1">五淨居天并五通仙。及餘苦趣咸大歡喜。</sent>
<sent type="main" lang="kor" page="43b" n="1">五淨居天과 五通仙과 [五通ᄋᆞᆫ 六通애 漏盡通ᄋᆞᆯ 덜면 五通이라] 녀나ᄆᆞᆫ 苦趣ᄃᆞᆯ히 다 깃거ᄒᆞ더라</sent>
<sent type="anno" lang="chi" page="43b" n="2">없음</sent>
<sent type="anno" lang="kor" page="43b" n="2">苦趣는 受苦ᄅᆞᄫᆡᆫ ᄃᆡ 갈씨니 地獄 餓鬼 畜生ᄃᆞᆯ히라</sent>
<sent type="poem_num" lang="chi" page="43b" n="3">其八十二</sent>
<sent type="poem" lang="kor" page="43b-44a" n="4">부텻 본즈ᇰ을 彈王이 묻ᄌᆞᄫᅡᄂᆞᆯ ^ 堅牢地神이 솟나아 니ᄅᆞ니</sent>
<sent type="poem" lang="kor" page="44a" n="1">부텻 긔별을 地神이 닐어늘 空神 天神이 ᄯᅩ 우희 알외니</sent>
<sent type="main" lang="chi" page="44a" n="2">彈王問佛。汝之功德誰爲證明。</sent><!--觀佛三昧經云。-->
<sent type="main" lang="kor" page="44a" n="2">彈王이 如來ᄭᅴ 묻ᄌᆞᄫᅩᄃᆡ 네 功德은 뉘 본즈ᇰ고</sent>
<sent type="main" lang="chi" page="44a-44b" n="3">佛卽垂無畏手指地。一切大地六種震動。</sent>
<sent type="main" lang="kor" page="44a-44b" n="3">如來 ᄯᅡᄒᆞᆯ ᄀᆞᄅᆞ치시니 즉자히 六種 震動^ᄒᆞ고</sent>
<sent type="main" lang="chi" page="44b" n="1">時堅牢地神涌出唱言。我是證明。</sent>
<sent type="main" lang="kor" page="44b" n="1">堅牢地神이 소사나아 닐오ᄃᆡ 내 본즈ᅌᅵ로라 ᄒᆞ더라</sent>
<sent type="main" lang="chi" page="44b" n="2">菩薩成佛已。地神報空神。</sent>
<sent type="main" lang="kor" page="44b" n="2">如來 成佛ᄒᆞ야시ᄂᆞᆯ ᄯᅡ햇 神靈이 虛空ㄱ 神靈ᄭᅴ 알외며</sent>
<sent type="main" lang="chi" page="44b" n="3">空神報天神。</sent>
<sent type="main" lang="kor" page="44b" n="3">虛空ㄱ 神靈이 하ᄂᆞᇙ 神靈ᄭᅴ 알외야</sent>
<sent type="main" lang="chi" page="44b" n="4">乃至上天展轉相報。</sent>
<sent type="main" lang="kor" page="44b" n="4">ᄯᅩ 노ᄑᆞᆫ 하ᄂᆞᆯ 우희 니르리 뎐톄로 알외더라</sent>
<sent type="poem_num" lang="chi" page="45a" n="1">其八十三</sent>
<sent type="poem" lang="kor" page="45a" n="2">寂滅ᄒᆞᆫ 道場애 法身大士ᄃᆞᆯ히 ᄃᆞᆯ니ᇝ긔 구룸 몯ᄃᆞᆺ 더시니</sent>
<sent type="poem" lang="kor" page="45a-45b" n="3">世界예 妙法 펴리라 圓滿報身 盧舍那ㅣ 華嚴經을 頓敎로 니ᄅᆞ시^니</sent>
<sent type="main" lang="chi" page="45b" n="1">所謂如來初成正覺。在寂滅道場。</sent><!--天台四教儀 http://www.cbeta.org/result/normal/T46/1931_001.htm -->
<sent type="main" lang="kor" page="45b" n="1">如來 처ᅀᅥᆷ 正覺 일우샤 寂滅道場애 겨샤</sent>
<sent type="anno" lang="chi" page="45b" n="2">없음</sent>
<sent type="anno" lang="kor" page="45b" n="2">道場ᄋᆞᆫ 道理 닷ᄂᆞᆫ 바타ᇰ이라 혼 마리니 이 寂滅道場ᄋᆞᆫ 菩提樹 나모 믿 道場이니라</sent><!--'[아]니라'로 되어 있으나 '이'의 잘못으로 판단됨.-->
<sent type="main" lang="chi" page="45b" n="3">四十一位法身大士。</sent>
<sent type="main" lang="kor" page="45b" n="3">四十一位 法神大士와</sent>
<sent type="anno" lang="chi" page="45b" n="4">없음</sent>
<sent type="anno" lang="kor" page="45b" n="4">四十一位ᄂᆞᆫ 十住와 十行과 十向과 十地와 妙覺괘라</sent>
<sent type="main" lang="chi" page="45b-46a" n="5">及宿世根熟天龍八部一時圍繞。如雲籠月。</sent>
<sent type="main" lang="kor" page="45b-46a" n="5">아래 前生브터 ^ 根이 니근 天龍八部ㅣ 一時예 圍繞ᄒᆞᅀᆞᄫᅡ ᄃᆞ님ᄭᅴ 구룸 ᄭᅵᄃᆞᆺ ᄒᆞ얫더니</sent>
<sent type="main" lang="chi" page="46a" n="1">없음</sent>
<sent type="main" lang="kor" page="46a" n="1">如來 너기샤ᄃᆡ 내 得혼 妙法을 너비 펴아 世界ᄅᆞᆯ 利케 ᄒᆞ사 ᄒᆞ리로다 ᄒᆞ샤</sent>
<sent type="main" lang="chi" page="46a" n="2">爾時如來現盧舍那身。說圓滿修多羅。</sent>
<sent type="main" lang="kor" page="46a" n="2">盧舍那身ᄋᆞᆯ 나토샤 華嚴經을 니ᄅᆞ시니</sent>
<sent type="anno" lang="chi" page="46a-46b" n="3">없음</sent>
<sent type="anno" lang="kor" page="46a-46b" n="3">고ᄌᆞᆫ 一萬가짓 ᄒᆡᇰ뎍 닷ᄂᆞᆫ 因을 가^ᄌᆞᆯ비니 이 因으로 부텨 ᄃᆞ외ᇙ 果ᄅᆞᆯ 莊嚴탓 ᄠᅳ디라</sent>
<sent type="anno" lang="chi" page="46b" n="1">없음</sent>
<sent type="anno" lang="kor" page="46b" n="1">이 華嚴經은 文殊師利菩薩와 阿難尊者왜 鐵圍山 ᄊᆞᅀᅵ예 이 經을 ᄆᆡᇰᄀᆞ라 龍宮에 드려 뒷거늘</sent>
<sent type="anno" lang="chi" page="46b" n="2">없음</sent>
<sent type="anno" lang="kor" page="46b" n="2">龍樹菩薩이 龍宮에 가 보고 외와 가져 와 世間애 流傳ᄒᆞ니라</sent>
<sent type="main" lang="chi" page="46b" n="3">故言頓教。</sent>
<sent type="main" lang="kor" page="46b" n="3">이 일후미 頓敎ㅣ라</sent>
<sent type="anno" lang="chi" page="46b" n="4">없음</sent>
<sent type="anno" lang="kor" page="46b" n="4">頓敎ᄂᆞᆫ 次第 업시 ᄀᆞ자ᇰ 노ᄑᆞᆫ 法을 니ᄅᆞ실씨라</sent>
<sent type="poem_num" lang="chi" page="46b" n="5">其八十四</sent>
<sent type="poem" lang="kor" page="47a" n="1">大法을 몰라 드를ᄊᆡ 涅槃호려 터시니 諸天이 請ᄒᆞᅀᆞᄫᆞ니</sent>
<sent type="poem" lang="kor" page="47a" n="2">方便으로 알에 ᄒᆞ샤 三乘ᄋᆞᆯ 니ᄅᆞ시릴ᄊᆡ 諸佛이 讚歎ᄒᆞ시니</sent>
<sent type="main" lang="chi" page="47a" n="3">如來於七日中。觀樹思惟。</sent><!--說法開化跡第七 興念愍物相經云。-->
<sent type="main" lang="kor" page="47a" n="3">如來 남ᄀᆞᆯ 보며 ᄉᆡᇰ각ᄒᆞ샤ᄃᆡ</sent>
<sent type="anno" lang="chi" page="47a-47b" n="4">없음</sent>
<sent type="anno" lang="kor" page="47a-47b" n="4">菩提^樹 남기라</sent>
<sent type="main" lang="chi" page="47b" n="1">我以盡漏本願成滿。得甚深法惟佛能知。</sent>
<sent type="main" lang="kor" page="47b" n="1">내 得혼 微妙法을 부톄ᅀᅡ 아ᄅᆞ시리라</sent>
<sent type="main" lang="chi" page="47b" n="2">然諸衆生處五濁世。三毒所覆薄福無智。不解深法。</sent>
<sent type="main" lang="kor" page="47b" n="2">衆生ᄃᆞᆯ히 五濁世예 이셔 三毒이 두퍼 福이 엷고 智慧 업서 기픈 法을 몰라 듣ᄂᆞ니</sent>
<sent type="main" lang="chi" page="47b" n="3">若轉法輪悉生誹謗。當墮惡道受無量苦。</sent>
<sent type="main" lang="kor" page="47b" n="3">法을 펴면 모다 비우ᅀᅥ 그 다ᄉᆞ로 머즌 길ᄒᆞ로 드러 受苦ᄒᆞ리니</sent>
<sent type="main" lang="chi" page="47b-48a" n="4">今者寧可入般涅槃。</sent>
<sent type="main" lang="kor" page="47b-48a" n="4">이제 ᄎᆞᆯ히 涅槃ᄒᆞ사 ᄒᆞ리^로다</sent>
<sent type="main" lang="chi" page="48a" n="1">없음</sent>
<sent type="main" lang="kor" page="48a" n="1">그저긔 大梵天王과 釋提桓因과 四大天王과 大自在天과 녀나ᄆᆞᆫ 諸天衆ᄃᆞᆯ히 虛空애 ᄀᆞᄃᆞ기 ᄂᆞ려와 請ᄒᆞᅀᆞᄫᅩᄃᆡ</sent>
<sent type="main" lang="chi" page="48a-48b" n="2">없음</sent>
<sent type="main" lang="kor" page="48a-48b" n="2">世尊하 오래 生死애 겨샤 法 求ᄒᆞ샤 나라히며 妻子ㅣ며 머리며 누니며 ^ 骨髓며 ᄇᆞ리시니</sent>
<sent type="main" lang="chi" page="48b" n="1">없음</sent>
<sent type="main" lang="kor" page="48b" n="1">오ᄂᆞᆳ날 成佛ᄒᆞ샤 엇뎨 說法 아니호려 ᄒᆞ시ᄂᆞᆫ고</sent>
<sent type="main" lang="chi" page="48b" n="2">없음</sent>
<sent type="main" lang="kor" page="48b" n="2">세 디위 請ᄒᆞᅀᆞᄫᆞᆫ대 如來 너기샤ᄃᆡ 디나건 부텨도 方便으로 ᄒᆞ시니</sent>
<sent type="main" lang="chi" page="48b" n="3">없음</sent>
<sent type="main" lang="kor" page="48b" n="3">나도 이제 三乘ᄋᆞᆯ 說法호리라 ᄒᆞ야시ᄂᆞᆯ</sent>
<sent type="anno" lang="chi" page="48b" n="4">없음</sent>
<sent type="anno" lang="kor" page="48b" n="4">三乘ᄋᆞᆫ 세 술위니 羊 메ᅇᅲᆫ 술위 사ᄉᆞᆷ 메ᅇᅲᆫ 술위 쇼 메ᅇᅲᆫ 술위라</sent>
<sent type="anno" lang="chi" page="48b-49a" n="5">없음</sent>
<sent type="anno" lang="kor" page="48b-49a" n="5">므거ᄫᅳᆫ 것 시러 머리 가ᄆᆞᆯ 羊 술위ᄂᆞᆫ ^ 사ᄉᆞᆷ 술위만 몯ᄒᆞ고</sent>
<sent type="anno" lang="chi" page="49a" n="1">없음</sent>
<sent type="anno" lang="kor" page="49a" n="1">사ᄉᆞᆷ 술위도 쇼 술위만 몯ᄒᆞ니</sent>
<sent type="anno" lang="chi" page="49a" n="2">없음</sent>
<sent type="anno" lang="kor" page="49a" n="2">이 세가짓 술위로 가ᄌᆞᆯ뷰ᄃᆡ 羊 술위ᄂᆞᆫ 聲聞이오 사ᄉᆞᆷ 술위ᄂᆞᆫ 緣覺이오 쇼 술위ᄂᆞᆫ 菩薩이라</sent>
<sent type="anno" lang="chi" page="49a" n="3">없음</sent>
<sent type="anno" lang="kor" page="49a" n="3">부톄 說法ᄒᆞ샤ᄃᆡ ᄒᆞᆫ가지로 노ᄑᆞᆫ 法을 아니 니ᄅᆞ샤</sent>
<sent type="anno" lang="chi" page="49a" n="4">없음</sent>
<sent type="anno" lang="kor" page="49a" n="4">사ᄅᆞᄆᆡ 제여고ᇝ 根을 조차 큰 法도 니ᄅᆞ시며 혀근 法도 니ᄅᆞ샤ᄆᆞᆯ 三乘 說法이라 ᄒᆞᄂᆞ니라</sent>
<sent type="main" lang="chi" page="49a" n="5">없음</sent>
<sent type="main" lang="kor" page="49a" n="5">그저긔 十方앳 부텨ᄃᆞᆯ히 알ᄑᆡ 와 現ᄒᆞ야 ᄒᆞᆫᄢᅴ 讚嘆ᄒᆞ시더라</sent>
<sent type="poem_num" lang="chi" page="49b" n="1">其八十五</sent>
<sent type="poem" lang="kor" page="49b" n="2">成道 後 二七日에 他化自在天에 가샤 十地經을 니ᄅᆞ시니</sent>
<sent type="poem" lang="kor" page="49b" n="3">成道 後 四十九日에 差利尼迦애 가샤 加趺坐ᄅᆞᆯ 안ᄌᆞ시니</sent>
<sent type="poem_num" lang="chi" page="50a" n="1">其八十六</sent>
<sent type="poem" lang="kor" page="50a" n="2">흐ᇰ져ᇰ바지ᄃᆞᆯ히 길ᄒᆞᆯ 몯 녀아 天神ㅅ긔 비더니ᅌᅵ다</sent>
<sent type="poem" lang="kor" page="50a" n="3">수픐 神靈이 길헤 나아 뵈야 世尊ᄋᆞᆯ 아ᅀᆞᆸ게 ᄒᆞ니ᅌᅵ다.</sent>

<sent type="poem_num" lang="chi" page="50a" n="4">其八十七</sent>
<sent type="poem" lang="kor" page="50a-50b" n="5">세가짓 供養이 그르시 업슬ᄊᆡ ^ 前世佛을 ᄉᆞ라ᇰ터시니</sent>
<sent type="poem" lang="kor" page="50b" n="1">七寶바리예 供養ᄋᆞᆯ 담ᄋᆞ샤미 四天王ᄋᆡ 請이ᅀᆞᄫᆞ니</sent>
<sent type="poem_num" lang="chi" page="50b" n="2">其八十八</sent>
<sent type="poem" lang="kor" page="50b-51a" n="3">녯날애 바리ᄅᆞᆯ 어더 毗盧遮那ㅅ 말로 오ᄂᆞᆳ 일ᄋᆞᆯ 기드리ᅀᆞᆸ더^니</sent>
<sent type="poem" lang="kor" page="51a" n="1">오ᄂᆞᆳ날 ᄠᅳ들 몯 일워 毗沙門王ᄋᆡ 말로 녯낤 願을 일우ᅀᆞᄫᆞ니</sent>
<sent type="poem_num" lang="chi" page="51a" n="2">其八十九</sent>
<sent type="poem" lang="kor" page="51a" n="3">世尊ㅅ 慈悲心에 ᄒᆞ나ᄒᆞᆯ 바ᄃᆞ면 네 ᄆᆞᅀᆞᆷ이 고ᄅᆞ디 몯ᄒᆞ리</sent>
<sent type="poem" lang="kor" page="51b" n="1">世尊ㅅ 神通力에 ᄒᆞᆫ ᄃᆡ 누르시니 네 바리 브터 어우니</sent>
<sent type="poem_num" lang="chi" page="51b" n="2">其九十</sent>
<sent type="poem" lang="kor" page="51b" n="3">ᄠᅳ들 올히 너기샤 佛法僧 니ᄅᆞ시고 偈 지ᅀᅥ ᄯᅩ 니ᄅᆞ시니</sent><!--'ᄠᅳ들 [을]히 너기샤'로 보이나 '올'의 잘못으로 판단됨.-->
<sent type="poem" lang="kor" page="51b" n="4">말ᄋᆞᆯ 올히 너기샤 터리 ᄠᅦᅘᅧ 주시고 손토ᄇᆞᆯ ᄯᅩ 주시니</sent>
<sent type="poem_num" lang="chi" page="52a" n="1">其九十一</sent>
<sent type="poem" lang="kor" page="52a" n="2">無量劫 우희 燃燈如來ㄹ 보ᅀᆞᄫᅡ 菩提心ᄋᆞ로 出家ᄒᆞ더시니</sent>
<sent type="poem" lang="kor" page="52a" n="3">ᄒᆞᆫ 낱 머릿터러글 모ᄃᆞᆫ 하ᄂᆞᆯ히 얻ᄌᆞᄫᅡ 十億天에 供養ᄒᆞᅀᆞᄫᆞ니</sent>
<sent type="poem_num" lang="chi" page="52b" n="1">其九十二</sent>
<sent type="poem" lang="kor" page="52b" n="2">貪欲心 겨시건마ᄅᆞᆫ ᄒᆞᆫ 낱 터럭ᄲᅮ늘 供養功德에 涅槃ᄋᆞᆯ 得ᄒᆞ야니</sent>
<sent type="poem" lang="kor" page="52b" n="3">三藐三佛陀ㅣ어시니 ᄒᆞᆫ 터럭 ᄒᆞᆫ 토빈ᄃᆞᆯ 供養功德이 어느 ᄀᆞᇫ 이시리</sent>
<sent type="main" lang="chi" page="53a" n="1">없음</sent>
<sent type="main" lang="kor" page="53a" n="1">如來 成道ᄒᆞ신 두 닐웻자히 他化自在天宮에 가샤 天王 爲ᄒᆞ야 十地經을 說法ᄒᆞ시니라</sent>
<mark type="section_begin">○</mark>
<sent type="main" lang="chi" page="53a" n="2">爾時世尊。從羊子種樹林起已。安庠漸至一樹林下。彼樹林名差梨尼迦(隋言出乳汁林)。到彼林已。結加趺坐。</sent><!--佛本行集經卷第三十二 隋天竺三藏闍那崛多譯 二商奉食品下-->
<sent type="main" lang="kor" page="53a" n="2">如來 菩提樹에 겨시다가 差梨尼迦ㅣ라 호ᇙ 수프레 올마 가샤 結加趺坐 ᄒᆞ얫더시니</sent>
<sent type="main" lang="chi" page="53a-53b" n="3">爾時彼處。從北天竺。有二商主。一名帝(當梨反)梨富娑(隋言胡瓜)。二名跋梨迦(隋言金挺)。彼二商主。有多智慧。心細意正。彼二商主。</sent>
<sent type="main" lang="kor" page="53a-53b" n="3">北天竺^國 두 흐ᇰ져ᇰ바지 [天竺國이 다ᄉᆞ시니 이ᄂᆞᆫ 北天竺國이라] 일후미 帝梨富娑와 跋梨迦왜 智慧 하고 ᄠᅳ디 正ᄒᆞᆫ 사ᄅᆞ미러니</sent>
<sent type="main" lang="chi" page="53b" n="1">從中天竺依土所出。種種貨物。滿五百車。大得宜利。從中欲還北天竺國</sent>
<sent type="main" lang="kor" page="53b" n="1">中天竺으로셔 五百 술위예 種種앳 쳔랴ᇰ 싣고 北天竺에 도라가노라 ᄒᆞ야</sent>
<sent type="main" lang="chi" page="53b-54a" n="2">時彼路經差梨尼迦林外不遠。</sent>
<sent type="main" lang="kor" page="53b-54a" n="2">如來 겨신 수프레 갓가^ᄫᅵ 디나가더라</sent>
<sent type="main" lang="chi" page="54a" n="1">次第而行。彼等商主。別有一具調伏之牛。恒在先行。若前所有恐怖之處。而彼一具調善之牛。如打橛縛驅不肯行。</sent>
<sent type="main" lang="kor" page="54a" n="1">뎌 흐ᇰ져ᇰ바지ᄃᆞᆯ히 샤ᇰ녜 두 질든 쇼ᄅᆞᆯ 앏셰여 ᄒᆞ니더니</sent>
<sent type="main" lang="chi" page="54a" n="2">爾時彼處差梨尼迦所護林神。彼神隱身。密捉持是二調牛。住不聽前過。</sent>
<sent type="main" lang="kor" page="54a" n="2">差梨尼迦 林神이 그 쇼ᄅᆞᆯ 자바 몯 가게 ᄒᆞ야ᄂᆞᆯ</sent>
<sent type="anno" lang="chi" page="54a" n="3">없음</sent>
<sent type="anno" lang="kor" page="54a" n="3">林神ᄋᆞᆫ 수프ᇙ 神靈이라</sent>
<sent type="main" lang="chi" page="54a" n="4">彼二商主。各持優缽羅花之莖。打二調牛。猶不肯行。</sent>
<sent type="main" lang="kor" page="54a" n="4">두 흐ᇰ져ᇰ바지 優鉢羅花ㅅ 줄기로 툐ᄃᆡ 아니 거르며</sent>
<sent type="main" lang="chi" page="54a-54b" n="5">其餘所駕五百車牛。皆不肯動。其諸車輪。並不復轉。其皮鞦索。悉皆自斷。其餘轅軛軸轄轂輻箱輞欄板鞅[革*玄]勾心。或折或破。或碎或裂如是變怪種種不祥。</sent>
<sent type="main" lang="kor" page="54a-54b" n="5">五百 술윗 쇼도 다 걷디 아니ᄒᆞ며 술윗 연자ᅌᅵ 다 ᄒᆞ야^디거늘</sent>
<sent type="main" lang="chi" page="54b" n="1">爾時帝梨跋梨迦等。心生恐怖。皆大憂惱。身諸毛孔。皆悉遍豎。各相謂言。我等今者值何怪禍。遇何災殃。各各去車兩三步地。</sent>
<sent type="main" lang="kor" page="54b" n="1">두 흐ᇰ져ᇰ바지ᄃᆞᆯ히 두리여 서르 닐오ᄃᆡ 엇던 厄ᄋᆞᆯ 相逢ᄒᆞ야뇨 ᄒᆞ고</sent>
<sent type="anno" lang="chi" page="54b" n="2">없음</sent>
<sent type="anno" lang="kor" page="54b" n="2">相逢ᄋᆞᆫ 서르 맛날씨니 厄과 나왜 서르 맛나다 혼 ᄠᅳ디라</sent>
<sent type="main" lang="chi" page="54b" n="3">頭戴十指合掌頂禮一切諸天。一切諸神。至心而住。作如是言。乞願我等今者所有災怪殃咎。恐怖早滅。安隱吉利。</sent>
<sent type="main" lang="kor" page="54b" n="3">各各 合掌ᄒᆞ야 諸天과 諸神ᄭᅴ 비ᅀᆞᆸ더니</sent>
<sent type="main" lang="chi" page="54b" n="4">爾時彼林所守護神。現自色身。慰勞彼等諸商主言。</sent>
<sent type="main" lang="kor" page="54b" n="4">그 수픐 神靈이 現身ᄒᆞ야 닐오ᄃᆡ</sent>
<sent type="main" lang="chi" page="54b" n="5">汝等商人。勿生恐怖。汝等此處。無一災禍。無一諸殃。不須怖畏。諸商主等。</sent>
<sent type="main" lang="kor" page="54b" n="5">너희 두리여 말라</sent>
<sent type="main" lang="chi" page="54b-55a" n="6">此處唯有如來世尊阿羅呵三藐三佛陀。初始成佛無上菩提。今日在此林內而住。</sent>
<sent type="main" lang="kor" page="54b-55a" n="6">이ᅌᅥ긔 如來世尊 阿^羅呵 三藐三佛陀 無上菩提ᄅᆞᆯ 처ᅀᅥᆷ 일우샤 수프레 겨시니</sent>
<sent type="anno" lang="chi" page="55a" n="1">없음</sent>
<sent type="anno" lang="kor" page="55a" n="1">阿羅呵ᄂᆞᆫ 東土ㅅ 마래 應供이니 一切 天地衆生ᄋᆡ 供養ᄋᆞᆯ 바ᄃᆞ샤미 맛다ᇰᄒᆞ시다 ᄒᆞ논 ᄠᅳ디라</sent>
<sent type="anno" lang="chi" page="55a" n="2">없음</sent>
<sent type="anno" lang="kor" page="55a" n="2">三藐三佛陀ᄂᆞᆫ 東土ㅅ 마래 正徧知니 法이 외디 아니ᄒᆞᆯᄊᆡ 正이오 智慧 다 ᄀᆞᄌᆞ실ᄊᆡ 徧이오 生死ㅅ ᄭᅮ메 나실ᄊᆡ 知라</sent>
<sent type="main" lang="chi" page="55a-55b" n="3">但是如來。得道已來。經今足滿四十九日。未曾得食。</sent>
<sent type="main" lang="kor" page="55a-55b" n="3">得道ᄒᆞ샨 디 마ᅀᆞᆫ아ᄒᆞ^래로ᄃᆡ 供養ᄒᆞᅀᆞᄫᆞ리 업스니</sent>
<sent type="main" lang="chi" page="55b" n="1">汝等商主。今若知時。可共往詣向彼世尊多陀阿伽度阿羅呵三藐三佛陀所。最宜在前。將麨將酪蜜搏奉彼。</sent>
<sent type="main" lang="kor" page="55b" n="1">너희 ᄂᆞᄆᆡ그ᅌᅦ셔 ᄆᆞᆺ 몬져 世尊ᄭᅴ 가ᅀᆞᄫᅡ 麨와 酪과 蜜摶ᄋᆞ로 供養ᄒᆞᅀᆞᄫᆞ면</sent>
<sent type="main" lang="chi" page="55b" n="2">汝等當得長夜安隱安樂大利。</sent>
<sent type="main" lang="kor" page="55b" n="2">긴 바ᄆᆡ 便安ᄒᆞ야 ᄀᆞ자ᇰ 됴ᄒᆞᆫ 이ᄅᆞᆯ 어드리라</sent>
<sent type="anno" lang="chi" page="55b" n="3">없음</sent>
<sent type="anno" lang="kor" page="55b" n="3">麨ᄂᆞᆫ 코ᇰ이며 ᄡᆞ리며 ᄇᆞᆺ아 ᄠᅧ ᄆᆞᆯ왼 거시오 酪ᄋᆞᆫ 타라기오 蜜摶ᄋᆞᆫ ᄢᅮ레 무ᇰ긜씨라</sent>
<sent type="main" lang="chi" page="55b-56a" n="4">時二商主。共諸商人。往詣佛所。既到彼已。淸淨信向至世尊前。到已卽便頂禮佛足。</sent>
<sent type="main" lang="kor" page="55b-56a" n="4">그저긔 두 흐ᇰ져ᇰ바지 五百 흐ᇰ져ᇰ바지 ^ ᄃᆞ리고 如來ᄭᅴ 가아 머리 조ᄊᆞᄫᅡ 저ᅀᆞᆸ고 ᄉᆞᆯᄫᅩᄃᆡ</sent>
<sent type="main" lang="chi" page="56a" n="1">世尊。願爲我等。受此淸淨麨酪蜜搏愍我等故。</sent>
<sent type="main" lang="kor" page="56a" n="1">世尊하 우리ᄅᆞᆯ 어엿비 너기샤 조ᄒᆞᆫ 麨 酪 蜜摶ᄋᆞᆯ 바ᄃᆞ쇼셔</sent>
<sent type="main" lang="chi" page="56a" n="2">爾時世尊。內生知見。卽知過去一切諸佛多陀阿伽度阿羅呵三藐三佛陀一切盡皆受持缽器。</sent>
<sent type="main" lang="kor" page="56a" n="2">如來 너기샤ᄃᆡ 아랫 諸佛이 바리로 바다 좌시ᄂᆞ니</sent>
<sent type="main" lang="chi" page="56a" n="3">是時世尊。復如是念。我今當以何器而受二商主食麨酪蜜搏。世尊欲受。發此心已。</sent>
<sent type="main" lang="kor" page="56a" n="3">내 이제 므스그로 바다 머그려뇨 ᄒᆞ더시니</sent>
<sent type="main" lang="chi" page="56a-56b" n="4">時四天王。各從四方。速疾共持四金缽器。往詣佛所。到已各各頂禮佛足。却住一面。而四天王。却住立已。將四金缽。奉上世尊。作如是言。</sent>
<sent type="main" lang="kor" page="56a-56b" n="4">그저긔 四天王이 各各 ^ 金바리ᄅᆞᆯ 가져 와 ᄉᆞᆯᄫᅩᄃᆡ</sent>
<sent type="main" lang="chi" page="56b" n="1">唯願世尊。用此缽器。受二商主[麩-夫+少]酪蜜搏。愍我等故。我等長夜當得大利大樂大安。</sent>
<sent type="main" lang="kor" page="56b" n="1">世尊하 우리ᄅᆞᆯ 어엿비 너기샤 이 바리로 바다 좌쇼셔</sent>
<sent type="main" lang="chi" page="56b" n="2">世尊不受。以出家人不合畜此。彼四天王。捨四金缽。</sent>
<sent type="main" lang="kor" page="56b" n="2">世尊이 아니 바다시ᄂᆞᆯ 四天王이 金바리란 ᄇᆞ리고</sent>
<sent type="main" lang="chi" page="56b" n="3">將四銀缽。奉上世尊。作如是言。世尊。可於此器受食。略說乃至。爲我當得大利大安。世尊不受。</sent>
<sent type="main" lang="kor" page="56b" n="3">銀바리ᄅᆞᆯ 가져다가 몬졋 야ᇰᄋᆞ로 ᄉᆞᆯᄫᅡ 받ᄌᆞᄫᅡᄂᆞᆯ 世尊이 ᄯᅩ 아니 바ᄃᆞ신대</sent>
<sent type="main" lang="chi" page="56b-57a" n="4">如是更將四頗梨缽。而亦不受。如是更將四琉璃缽。而亦不受。如是更將四赤珠缽。而亦不受。次復更將四瑪瑙缽。而亦不受。次復更將四車璩缽。奉上世尊。如來亦復不爲其受。</sent>
<sent type="main" lang="kor" page="56b-57a" n="4">四天王이 玻瓈 瑠^璃 赤珠 瑪瑙 硨磲 바리ᄅᆞᆯ 다 그 야ᇰᄋᆞ로 받ᄌᆞᆸ다가 몯ᄒᆞ야</sent>
<sent type="main" lang="chi" page="57a" n="1">爾時北方毘沙門王。告於諸餘三天王言。</sent>
<sent type="main" lang="kor" page="57a" n="1">毗沙門天王이 세 天王ᄃᆞ려 닐오ᄃᆡ</sent>
<sent type="main" lang="chi" page="57a" n="2">我念往昔。靑色諸天。將四石器。來奉我等。白我等言。此石器內。仁等。可用受食而喫。</sent>
<sent type="main" lang="kor" page="57a" n="2">녜 靑色 諸天이 돌바리 네흐로 우리ᄅᆞᆯ 주더니</sent><!--'[들]바리'로 보이나 '돌바리'의 잘못으로 판단됨-->
<sent type="main" lang="chi" page="57a-57b" n="3">爾時別有一天子。名毘盧遮那。白我等言。仁等天王。慎勿於此石器之內受食而喫。仁但受持相共供養。比之如塔。</sent>
<sent type="main" lang="kor" page="57a-57b" n="3">그저긔 ᄒᆞᆫ 天子 毗盧遮那ㅣ라 호리 닐오ᄃᆡ 千萬 이 바리예 밥 다^마 먹디 말오 塔ᄀᆞ티 供養ᄒᆞ라</sent>
<sent type="main" lang="chi" page="57b" n="1">當來有一如來出世。其如來號釋迦牟尼。仁等。宜將此四石缽。奉彼如來。仁等天王。</sent>
<sent type="main" lang="kor" page="57b" n="1">後에 ᄒᆞᆫ 如來 나시리니 일후미 釋迦牟尼시리니 그제ᅀᅡ 그듸내 이 네 바리ᄅᆞᆯ 받ᄌᆞᄫᆞ라 ᄒᆞ더니</sent>
<sent type="main" lang="chi" page="57b" n="2">今是時至。可將石缽持奉世尊。爾時四鎮四大天王。各各皆將諸親眷屬圍遶。速至自宮殿中。各執石缽。端正可喜。</sent>
<sent type="main" lang="kor" page="57b" n="2">이제 時節이로다 ᄒᆞ고 四天王이 各各 ᄒᆞ나콤 가져 와 받ᄌᆞᄫᆞᆫ대</sent>
<sent type="anno" lang="chi" page="57b" n="3">其色紺靑。猶如雲隊。</sent>
<sent type="anno" lang="kor" page="57b" n="3">그 바릿 비치 감ᄑᆞᄅᆞ더니</sent>
<sent type="anno" lang="chi" page="57b" n="4">盛以天花著滿其內。將一切香。用塗彼缽。</sent>
<sent type="anno" lang="kor" page="57b" n="4">하ᄂᆞᆳ 곳 ᄀᆞᄃᆞ기 담고 一切 香 ᄇᆞᄅᆞ고</sent>
<sent type="anno" lang="chi" page="57b-58a" n="5">復持一切諸妙音聲。供養彼缽速詣佛所。到已共將四缽奉佛。而白佛言。唯願世尊。受此石缽。於此缽內。受二商主[麩-夫+少]酪蜜搏。愍我等故。各令我等長夜獲得大利安樂。</sent>
<sent type="anno" lang="kor" page="57b-58a" n="5">됴^ᄒᆞᆫ 푸ᇰ류ᄃᆞᆯᄒᆞ로 供養ᄒᆞ고 가져 와 받ᄌᆞᄫᆞ니라</sent>
<sent type="main" lang="chi" page="58a" n="1">爾時世尊。復如是念。此四天王。以信淨心。奉我四缽。我亦不合受持四缽。</sent>
<sent type="main" lang="kor" page="58a" n="1">世尊이 너기샤ᄃᆡ 四天王이 조ᄒᆞᆫ ᄆᆞᅀᆞᄆᆞ로 바리ᄅᆞᆯ 주ᄂᆞ니</sent>
<sent type="main" lang="chi" page="58a" n="2">若我今於一人邊受。則三人心。各各有恨。若二人邊。受於二缽。二人心恨。若三人邊。受於三缽。一人心恨。我今可總受此四缽。出神通力。持作一缽。</sent>
<sent type="main" lang="kor" page="58a" n="2">ᄒᆞ나ᄒᆞᆯ 바ᄃᆞ면 세히 츠기 너기리로다 ᄒᆞ샤 네 바리ᄅᆞᆯ 다 바ᄃᆞ샤</sent>
<sent type="main" lang="chi" page="58a" n="3">爾時世尊。受四缽已。如是次第相重安置。左手受已。右手按下。神通力故。合成一缽。</sent>
<sent type="main" lang="kor" page="58a" n="3">왼소내 포 싸ᄒᆞ시고 올ᄒᆞᆫ소ᄂᆞ로 누르시니 神通力으로 ᄒᆞᆫ 바리 ᄃᆞ외요ᄃᆡ</sent>
<sent type="main" lang="chi" page="58a" n="4">外有四脣。</sent>
<sent type="main" lang="kor" page="58a" n="4">네 그미 ᄀᆞᆯᄋᆡᆺᄀᆞᆯᄋᆡᆺᄒᆞ더라</sent>
<sent type="main" lang="chi" page="58b" n="1">爾時世尊。於新淨潔天施缽內。從彼北天帝梨富娑并跋梨迦(前代譯稱提謂波利此蓋婆羅門楚夏耶未知孰是斯經二商主名非深失)。二商主邊。受於[麩-夫+少]酪蜜和之搏。慈愍故受。如法而食。食已卽告彼二商主及諸人言。</sent>
<sent type="main" lang="kor" page="58b" n="1">世尊이 그 바리로 麨 酪 蜜摶ᄋᆞᆯ 바다 좌시고 흐ᇰ져ᇰ바지ᄃᆞ려 니ᄅᆞ샤ᄃᆡ</sent>
<sent type="main" lang="chi" page="58b" n="2">汝商主等。來從我受歸依佛歸依法歸依僧。復受五戒。</sent>
<sent type="main" lang="kor" page="58b" n="2">너희ᄃᆞᆯ히 내손ᄃᆡ 佛法僧에 歸依홈과 다ᄉᆞᆺ가짓 警戒ᄅᆞᆯ ᄇᆡ호면</sent>
<sent type="anno" lang="chi" page="58b" n="3">없음</sent>
<sent type="anno" lang="kor" page="58b" n="3">다ᄉᆞᆺ가짓 警戒ᄂᆞᆫ 숨ᄐᆞᆫ 것 주기디 말며 도ᄌᆞᆨ 말며 婬亂 말며 거즛말 말며 수을 고기 먹디 말씨라</sent>
<sent type="anno2" lang="chi" page="58b" n="4">없음</sent>
<sent type="anno2" lang="kor" page="58b" n="4">亂ᄋᆞᆫ 어즈러ᄫᅳᆯ씨라</sent>
<sent type="main" lang="chi" page="58b-59a" n="5">當令汝等長夜安樂獲大善利。</sent>
<sent type="main" lang="kor" page="58b-59a" n="5">長夜애 便安코 즐거ᄫᅥ [長夜^ᄂᆞᆫ 긴 바미라] 큰 됴ᄒᆞᆫ 이ᄅᆞᆯ 어드리라</sent>
<sent type="main" lang="chi" page="59a" n="1">其二商主。及諸眷屬。聞佛語已。卽共白言。如佛聖教。我等不違。卽便共受三自歸依。</sent>
<sent type="main" lang="kor" page="59a" n="1">흐ᇰ져ᇰ바지ᄃᆞᆯ히 三歸依ᄅᆞᆯ 受ᄒᆞᅀᆞᆸ고</sent>
<sent type="anno" lang="chi" page="59a" n="2">없음</sent>
<sent type="anno" lang="kor" page="59a" n="2">三歸依ᄂᆞᆫ 세 고대 歸依ᄒᆞᆯ씨니 歸依佛 歸依法 歸依僧이라</sent>
<sent type="anno" lang="chi" page="59a" n="3">없음</sent>
<sent type="anno" lang="kor" page="59a" n="3">受는 받다 ᄒᆞ논 마리니 ᄇᆡ홀씨라</sent>
<sent type="main" lang="chi" page="59a" n="4">爾時帝梨富娑二商主等。及諸商人。共白佛言。世尊。我等諸人。今在道路。唯願世尊。爲我等故。作吉祥願。</sent>
<sent type="main" lang="kor" page="59a" n="4">깃ᄉᆞᄫᅡ ᄯᅩ ᄉᆞᆯᄫᅩᄃᆡ 世尊하 우리 爲ᄒᆞ샤 吉祥願을 ᄒᆞ샤</sent>
<sent type="anno" lang="chi" page="59a" n="5">없음</sent>
<sent type="anno" lang="kor" page="59a" n="5">吉祥願은 됴ᄒᆞᆫ 願이라</sent>
<sent type="main" lang="chi" page="59a-59b" n="6">當令我等無有障礙速疾而至自所居國。</sent>
<sent type="main" lang="kor" page="59a-59b" n="6">길헤 마ᄀᆞᆯ 껏 업시 ᄲᆞᆯ리 나라해 도라가^게 ᄒᆞ쇼셔</sent>
<sent type="main" lang="chi" page="59b" n="1">爾時世尊。爲二商主及諸商人。作吉祥願。而說偈言。</sent>
<sent type="main" lang="kor" page="59b" n="1">世尊이 吉祥願 ᄒᆞ샤 偈 지ᅀᅥ 니ᄅᆞ샤ᄃᆡ</sent>
<sent type="main" lang="chi" page="59b" n="2">願令二足大吉利　　一切四足亦大安 行向經歷所至方　　悉願無有諸障礙</sent>
<sent type="main" lang="kor" page="59b" n="2">願ᄒᆞᆫᄃᆞᆫ 사ᄅᆞᆷ도 便安ᄒᆞ며 ᄆᆞ쇼도 便安ᄒᆞ야 녀는 길헤 거틸 꺼시 업고라</sent>
<sent type="main" lang="chi" page="59b" n="3">爾時商主。同白佛言。世尊。願乞我等一物作念。</sent>
<sent type="main" lang="kor" page="59b" n="3">흐ᇰ져ᇰ바지ᄃᆞᆯ히 ᄯᅩ ᄉᆞᆯᄫᅩᄃᆡ 世尊하 우리ᄅᆞᆯ ᄒᆞᆫ 거슬 주어시ᄃᆞᆫ</sent>
<sent type="main" lang="chi" page="59b-60a" n="4">若到本鄕。不見世尊。當以彼物作塔。禮拜以表憶念大聖世尊。我等諸人。供養尊重。盡今形壽。</sent>
<sent type="main" lang="kor" page="59b-60a" n="4">本鄕애 가아 [本鄕ᄋᆞᆫ 本來 제 사ᄂᆞᆫ ᄀᆞ올히라] 塔 일어 죽ᄃᆞ록 ^ 供養ᄒᆞᅀᆞᄫᅡ지ᅌᅵ다</sent>
<sent type="main" lang="chi" page="60a" n="1">爾時世尊。卽與諸商佛身髮爪以用作念。而告之言。</sent>
<sent type="main" lang="kor" page="60a" n="1">世尊이 마리터럭과 손톱과ᄅᆞᆯ 주시고 니ᄅᆞ샤ᄃᆡ</sent>
<sent type="main" lang="chi" page="60a" n="2">汝等商主。此之髮爪。今持與汝。令汝作念。若見此物。與我無異。於後當更別有一石從空而下。至汝等處。汝等若見。當還起塔供養尊重。</sent>
<sent type="main" lang="kor" page="60a" n="2">너희 이거슬 날와 달이 너기디 말라</sent>
<sent type="main" lang="chi" page="60a" n="3">爾時帝梨二商主等。從於佛邊。受髮爪已。作如是念。此之髮爪。乃是身上所棄之物。法非勝妙。不合尊重。無供養心。</sent>
<sent type="main" lang="kor" page="60a" n="3">흐ᇰ져ᇰ바지ᄃᆞᆯ히 넌즈시 너겨 供養홀 ᄆᆞᅀᆞᄆᆞᆯ 아니커늘</sent>
<sent type="main" lang="chi" page="60a" n="4">爾時世尊。知彼一切商人心已。告彼等言。汝等商主。莫作是念。</sent>
<sent type="main" lang="kor" page="60a" n="4">世尊이 아ᄅᆞ시고 니ᄅᆞ샤ᄃᆡ 너희 이런 ᄆᆞᅀᆞᆷ 말라</sent>
<sent type="main" lang="chi" page="60a-60b" n="5">我憶往昔。無量無邊。不可計劫。有一世尊。出現於世。名曰然燈如來。</sent>
<sent type="main" lang="kor" page="60ab-6" n="5">아래 無量劫에 ᄒᆞᆫ 世尊이 나 ^ 겨시더니 일후미 燃燈如來러시니</sent>
<sent type="main" lang="chi" page="60b" n="1">我於彼時作一婆羅門摩那婆。</sent>
<sent type="main" lang="kor" page="60b" n="1">내 그ᄢᅴ 婆羅門이 ᄃᆞ외야 잇다니</sent>
<sent type="main" lang="chi" page="60b" n="2">我於爾時。見彼世尊。入於一城。城名蓮花。</sent>
<sent type="main" lang="kor" page="60b" n="2">世尊 뵈ᅀᆞᄫᆞ라 蓮花城의 드러가아</sent>
<sent type="main" lang="chi" page="60b" n="3">我於彼時。以五莖靑優缽羅花。散彼佛上。卽便發於菩提之心。</sent>
<sent type="main" lang="kor" page="60b" n="3">다ᄉᆞᆺ 줄깃 靑優鉢羅花로 부텻 우희 비코 菩提心ᄋᆞᆯ 내ᅘᅧ니</sent>
<sent type="main" lang="chi" page="60b-61a" n="4">時彼世尊。卽授我記。汝摩那婆。於未來世。時節過數阿僧祇劫。當得作佛號釋迦牟尼 多陀阿伽度阿羅呵 三藐三佛陀。</sent>
<sent type="main" lang="kor" page="60b-61a" n="4">그제 世尊이 나ᄅᆞᆯ 授記ᄒᆞ샤ᄃᆡ 네 쟈ᇰᄎᆞ 阿^僧祇劫을 디나가 부톄 ᄃᆞ외야 號ᄅᆞᆯ 釋迦牟尼라 ᄒᆞ리라 ᄒᆞ야시ᄂᆞᆯ</sent><!--'[챠ᇰ]ᄎᆞ'로 보이나 '쟈ᇰᄎᆞ'의 잘못으로 판단됨.-->
<sent type="main" lang="chi" page="61a" n="1">我時於彼世尊法中。捨離居家。剃除鬚髮。而便出家。我出家後。一切諸天。取於我髮。一髮卽有十億諸天。作分將行。而共供養。</sent>
<sent type="main" lang="kor" page="61a" n="1">내 그저긔 出家호니 내 마릿터럭 ᄒᆞᆫ 나ᄐᆞᆯ 十億 諸天이 ᄂᆞᆫ호아 가져다가 供養ᄒᆞ더니</sent>
<sent type="main" lang="chi" page="61a" n="2">從彼已來。我今得成阿耨多羅三藐三菩提。以佛眼觀彼等衆生。</sent>
<sent type="main" lang="kor" page="61a" n="2">내 이제 와 부톄 ᄃᆞ외야 이셔 佛眼ᄋᆞ로 뎌 衆生ᄃᆞᆯᄒᆞᆯ 본댄</sent>
<sent type="anno" lang="chi" page="61a-61b" n="3">없음</sent>
<sent type="anno" lang="kor" page="61a-61b" n="3">이 衆生ᄋᆞᆫ 十^億 諸天이라</sent>
<sent type="main" lang="chi" page="61b" n="1">無一衆生各在佛邊而不皆得證涅槃者。</sent>
<sent type="main" lang="kor" page="61b" n="1">各各 부텻 겨틔 이셔 涅槃 몯 得ᄒᆞ니 업다</sent>
<sent type="main" lang="chi" page="61b" n="2">我於彼時。既未免脫貪慾瞋癡。</sent>
<sent type="main" lang="kor" page="61b" n="2">내 그저긔 三毒ᄋᆞᆯ 몯 다 여희여 이션마ᄅᆞᆫ</sent>
<sent type="main" lang="chi" page="61b" n="3">猶尚供養我之髮爪。無量衆生。千萬億數。而得涅槃。</sent>
<sent type="main" lang="kor" page="61b" n="3">내 마릿터리 供養ᄒᆞ욘 德으로 涅槃ᄋᆞᆯ 得ᄒᆞ야니</sent>
<sent type="main" lang="chi" page="61b" n="4">況復今日盡諸一切煩惱結惑貪慾恚癡。皆悉除滅。</sent>
<sent type="main" lang="kor" page="61b" n="4">ᄒᆞᄆᆞᆯ며 오ᄂᆞᆳ나래 一切 煩惱ᄅᆞᆯ 다 ᄡᅳ러 ᄇᆞ롓거늘</sent>
<sent type="main" lang="chi" page="61b-62a" n="5">汝等何故不大尊重我此淸淨無染髮爪。</sent>
<sent type="main" lang="kor" page="61b-62a" n="5">내 마리와 손톱과ᄅᆞᆯ 엇뎨 넌즈시 너^기ᄂᆞᆫ다</sent>
<sent type="main" lang="chi" page="62a" n="1">爾時商主。及諸人等。聞於世尊說是往昔因緣之事。卽於髮爪。生希有心。生大尊重恭敬之心。頭頂一心。禮世尊足。圍遶三匝。却步而行。</sent>
<sent type="main" lang="kor" page="62a" n="1">그제ᅀᅡ 흐ᇰ져ᇰ바지ᄃᆞᆯ히 ᄀᆞ자ᇰ 恭敬ᄒᆞᅀᆞᄫᅡ 과ᄒᆞᄫᆞᆫ ᄆᆞᅀᆞᄆᆞᆯ 내ᅘᅧ아 禮數ᄒᆞᅀᆞᆸ고 세 번 가ᇝ도ᅀᆞᆸ고 니거늘</sent>
<sent type="main" lang="chi" page="62a" n="2">없음</sent>
<sent type="main" lang="kor" page="62a" n="2">世尊이 菩提樹 아래 도로 오시니라</sent>
<sent type="poem_num" lang="chi" page="62a" n="3">其九十三</sent>
<sent type="poem" lang="kor" page="62a-62b" n="4">善鹿王이실ᄊᆡ 목숨을 ᄇᆞ료^려 ᄒᆞ샤 梵摩達ᄋᆞᆯ ᄀᆞᄅᆞ치시니</sent>
<sent type="poem" lang="kor" page="62b" n="1">忍辱仙人이실ᄊᆡ 손발ᄋᆞᆯ 바히ᅀᆞᄫᆞ나 歌利ᄅᆞᆯ 救호려 ᄒᆞ시니</sent>
<sent type="main" lang="chi" page="62b-63a" n="2">昔釋迦佛因地修菩薩行時。化身爲鹿王。名善鹿王。</sent><!--釋迦如來成道記註 http://www.cbeta.org/result/normal/X75/1509_001.htm -->
<sent type="main" lang="kor" page="62b-63a" n="2">如來 前生애 菩薩ㅅ ᄒᆡᇰ뎍 닷ᄀᆞ시ᇙ 時節에 善鹿王^이 ᄃᆞ외시고</sent>
<sent type="anno" lang="chi" page="63a" n="1">없음</sent>
<sent type="anno" lang="kor" page="63a" n="1">善은 어딜씨라</sent>
<sent type="main" lang="chi" page="63a" n="2">提婆達多名惡鹿王。</sent>
<sent type="main" lang="kor" page="63a" n="2">提婆達多ᄂᆞᆫ [提婆達多ᄂᆞᆫ 調達이라] 惡鹿王이 ᄃᆞ외야</sent>
<sent type="anno" lang="chi" page="63a" n="3">없음</sent>
<sent type="anno" lang="kor" page="63a" n="3">惡ᄋᆞᆫ 모딜씨라</sent>
<sent type="main" lang="chi" page="63a" n="4">各有五百眷屬同止此林。</sent>
<sent type="main" lang="kor" page="63a" n="4">各各 五百 眷屬곰 ᄃᆞ려 鹿野苑에 사더시니</sent>
<sent type="anno" lang="chi" page="63a" n="5">없음</sent>
<sent type="anno" lang="kor" page="63a" n="5">鹿野苑은 ᄯᅡᆺ 일후미라</sent>
<sent type="main" lang="chi" page="63a" n="6">時國王名梵摩達。遊獵此林。</sent>
<sent type="main" lang="kor" page="63a" n="6">그 나랏 王 梵摩達이 鹿野苑에 山行ᄒᆞ거늘</sent>
<sent type="main" lang="chi" page="63a-63b" n="7">二鹿王并眷屬俱在圍中。</sent>
<sent type="main" lang="kor" page="63a-63b" n="7">善鹿王 惡^鹿王이 眷屬과 다 모리예 드러 잇더시니</sent>
<sent type="main" lang="chi" page="63b" n="1">時善鹿王遂至王前啟白王曰。</sent>
<sent type="main" lang="kor" page="63b" n="1">善鹿王이 王ᄭᅴ 나ᅀᅡ 드러 ᄉᆞᆯᄫᆞ샤ᄃᆡ</sent>
<sent type="main" lang="chi" page="63b" n="2">大王挍獵。燎原之次。我徒一千死在今日。然鹿死肉多。卽日腐臭。</sent>
<sent type="main" lang="kor" page="63b" n="2">우리 一千 사ᄉᆞ미 ᄒᆞᆫᄢᅴ 주그면 고기 물리니</sent>
<sent type="main" lang="chi" page="63b" n="3">願王恩宥。許日供一鹿入王大廚。</sent>
<sent type="main" lang="kor" page="63b" n="3">王이 恩惠ᄅᆞᆯ 내샤 ᄒᆞᄅᆞ ᄒᆞ나콤 供上ᄒᆞ게 ᄒᆞ시면</sent>
<sent type="anno" lang="chi" page="63b" n="4">없음</sent>
<sent type="anno" lang="kor" page="63b" n="4">供上ᄋᆞᆫ 우희 받ᄌᆞᄫᆞᆯ씨라</sent>
<sent type="main" lang="chi" page="63b-64a" n="5">王有割鮮之膳。我徒延朝夕之命。</sent>
<sent type="main" lang="kor" page="63b-64a" n="5">王도 셔ᇰᄒᆞᆫ 고기 좌시고 우리도 ᄒᆞᆯ리나 더 ^ 살아지ᅌᅵ다</sent>
<sent type="main" lang="chi" page="64a" n="1">王善其辭。遂俞所請。其兩群內。日輪一鹿。未嘗敢失。</sent>
<sent type="main" lang="kor" page="64a" n="1">王이 그리 ᄒᆞ라 ᄒᆞ야시ᄂᆞᆯ 두 물 內예셔 ᄒᆞᄅᆞ ᄒᆞ나콤 闕티 아니ᄒᆞ더니</sent>
<sent type="main" lang="chi" page="64a" n="2">一日當次惡鹿群。</sent>
<sent type="main" lang="kor" page="64a" n="2">ᄒᆞᆯᄅᆞᆫ 惡鹿王 무렛 삿기 ᄇᆡᆫ 사ᄉᆞ미 次第 다ᄃᆞᆮ거늘</sent>
<sent type="main" lang="chi" page="64a" n="3">一雌鹿鹿有胎。故告王延。</sent>
<sent type="main" lang="kor" page="64a" n="3">그 사ᄉᆞ미 惡鹿王ᄭᅴ ᄉᆞᆯᄫᅩᄃᆡ 삿기 나코 죽가지ᅌᅵ다</sent><!--'[즉]가지ᅌᅵ다'로 보이나 '죽'의 잘못으로 판단됨.-->
<sent type="main" lang="chi" page="64a-64b" n="4">俟後期不允乃投善鹿王。</sent>
<sent type="main" lang="kor" page="64a-64b" n="4">惡鹿王이 듣디 아니ᄒᆞᆯᄊᆡ 善鹿王ᄭᅴ 가아 ᄉᆞᆯ^ᄫᆞᆫ대</sent>
<sent type="main" lang="chi" page="64b" n="1">王曰。悲哉慈母。恩及未形。汝自安心。</sent>
<sent type="main" lang="kor" page="64b" n="1">善鹿王이 니ᄅᆞ샤ᄃᆡ 슬플쎠 네 ᄆᆞᅀᆞᆷ 노하 이시라</sent>
<sent type="main" lang="chi" page="64b" n="2">吾當可代。</sent>
<sent type="main" lang="kor" page="64b" n="2">내 네 갑새 가리라 ᄒᆞ시고</sent>
<sent type="main" lang="chi" page="64b" n="3">時善鹿王自詣王廚。</sent>
<sent type="main" lang="kor" page="64b" n="3">ᄌᆞ걔 니거시ᄂᆞᆯ</sent>
<sent type="main" lang="chi" page="64b" n="4">宰夫奏。王問其故。對曰。</sent>
<sent type="main" lang="kor" page="64b" n="4">王이 무르신대 對答ᄒᆞ샤ᄃᆡ</sent>
<sent type="main" lang="chi" page="64b" n="5">今日次一雌鹿有胎。乞延下次。</sent>
<sent type="main" lang="kor" page="64b" n="5">오ᄂᆞᆳ 次第예 ᄒᆞᆫ 암사ᄉᆞ미 삿기 ᄇᆡ여셔 後에 죽가지라 커늘</sent>
<sent type="main" lang="chi" page="64b" n="6">無宜代者。然一日之命。誰不保惜。</sent>
<sent type="main" lang="kor" page="64b" n="6">목수믈 뉘 아니 앗길 껏 아니라 갑새 오리 업슬ᄊᆡ</sent><!--‘목수[물]’처럼 보이기도 하나 ‘ㅜ’의 세로획의 위치가 한가운데가 아니고 오른쪽으로 치우쳐 있으므로 인쇄 과정에서 먹이 번진 것으로 보아야 한다. -->
<sent type="main" lang="chi" page="64b-65a" n="7">我今不忍。又慮失供。故自赴廚。願王聽許。</sent>
<sent type="main" lang="kor" page="64b-65a" n="7">구틔여 ᄎᆞ마 보^내디 몯고 供上 闕ᄒᆞ실까 ᄒᆞ야 내 오ᅌᅵ다</sent>
<sent type="main" lang="chi" page="65a" n="1">王歎曰。善哉。汝有此心。我乃獸心爾。</sent>
<sent type="main" lang="kor" page="65a" n="1">王이 니ᄅᆞ샤ᄃᆡ 어딜쎠 너도 이런 ᄆᆞᅀᆞᆷ 뒷거늘 나ᄂᆞᆫ 쥬ᇰᄉᆡᇰᄋᆡ ᄆᆞᅀᆞ미로다</sent>
<sent type="main" lang="chi" page="65a" n="2">當斷肉味。無復日供。</sent>
<sent type="main" lang="kor" page="65a" n="2">고기ᄅᆞᆯ ᄂᆞ외 아니 머구리니 ᄂᆞ외 供上 말라 ᄒᆞ시고</sent>
<sent type="main" lang="chi" page="65a" n="3">乃施此林爲養鹿之園。佛觀此地有昔因緣。首來說法。報地恩也。</sent>
<sent type="main" lang="kor" page="65a" n="3">鹿野苑을 사ᄉᆞᆷ 치ᄂᆞᆫ ᄯᅡᄒᆞᆯ 사ᄆᆞ시니라</sent><!--'사[ᄆᆞ]시니라' 잘 안 보임-->
<sent type="main" lang="chi" page="65a-65b" n="4">按因果經云。釋迦因地爲忍辱仙人。在一山中修道。</sent>
<sent type="main" lang="kor" page="65a-65b" n="4">ᄯᅩ 如來 前生애 忍辱仙人^이 ᄃᆞ외샤 ᄒᆞᆫ 뫼해 겨샤 苦行 닷더시니</sent>
<sent type="main" lang="chi" page="65b" n="1">時憍陳如爲國王。名歌利。受性暴惡。一日將諸婇女入山。獵倦假寐。</sent>
<sent type="main" lang="kor" page="65b" n="1">그 나랏 王 歌利라 호리 婇女 더블오 그 뫼해 山行 갯다가 ᄀᆞᆺ가 자거늘</sent>
<sent type="main" lang="chi" page="65b" n="2">時諸侍臣入林採華。行至仙人菴前。</sent>
<sent type="main" lang="kor" page="65b" n="2">그 婇女ᄃᆞᆯ히 곳 것그라 가아 忍辱仙人 菴애 니거늘</sent>
<sent type="anno" lang="chi" page="65b" n="3">없음</sent>
<sent type="anno" lang="kor" page="65b" n="3">菴ᄋᆞᆫ 프ᅀᅥᇰ귀로 지ᅀᅮᆫ 지비라</sent><!--'프ᅀᅥᇰ[귀]로' 잘 안보임.-->
<sent type="main" lang="chi" page="65b" n="4">仙爲說法。</sent>
<sent type="main" lang="kor" page="65b" n="4">仙人이 그 각시ᄅᆞᆯ ᄃᆞ려 說法ᄒᆞ더시니</sent>
<sent type="main" lang="chi" page="65b-66a" n="5">良久王窹。不見諸女。攜劍尋覓。見在仙菴前。</sent>
<sent type="main" lang="kor" page="65b-66a" n="5">王^이 ᄭᆡ야 각시내 업슬ᄊᆡ 環刀 들오 推尋ᄒᆞ야 가니 仙人 菴애 갯거늘</sent>
<sent type="main" lang="chi" page="66a" n="1">王怒問曰。汝何人。</sent>
<sent type="main" lang="kor" page="66a" n="1">王이 怒ᄒᆞ야 仙人ᄭᅴ 묻ᄌᆞᄫᅩᄃᆡ 네 엇더닌다</sent>
<sent type="main" lang="chi" page="66a" n="2">答忍辱仙人。</sent>
<sent type="main" lang="kor" page="66a" n="2">對答ᄒᆞ샤ᄃᆡ 忍辱仙이로ᅌᅵ다</sent>
<sent type="main" lang="chi" page="66a" n="3">又問得上地定耶。</sent>
<sent type="main" lang="kor" page="66a" n="3">王이 ᄯᅩ 무ᄍᆞᄫᅩᄃᆡ ᄆᆞᆺ 노ᄑᆞᆫ 定을 得ᄒᆞᆫ다</sent><!--'定[을]' 잘 안 보임.-->
<sent type="main" lang="chi" page="66a" n="4">答未。</sent>
<sent type="main" lang="kor" page="66a" n="4">對答ᄒᆞ샤ᄃᆡ 몯 得ᄒᆞ얫노ᅌᅵ다</sent>
<sent type="main" lang="chi" page="66b" n="1">王曰既未得上定。乃是凡夫。</sent>
<sent type="main" lang="kor" page="66b" n="1">王이 닐오ᄃᆡ 그러면 凡夫ㅣ로다 ᄒᆞ고</sent><!--'그러[면] [凡夫]ㅣ로다' 잘 안 보임.-->
<sent type="main" lang="chi" page="66b" n="2">遂拔劍截下仙手足。</sent>
<sent type="main" lang="kor" page="66b" n="2">環刀 ᄲᅡᅘᅧ 仙人ㅅ 手足ᄋᆞᆯ 베텨늘</sent><!--'[仙人]ㅅ' 잘 안 보임.-->
<sent type="anno" lang="chi" page="66b" n="3">없음</sent>
<sent type="anno" lang="kor" page="66b" n="3">手ᄂᆞᆫ 소니오 足ᄋᆞᆫ 바리라</sent>
<sent type="main" lang="chi" page="66b" n="4">見仙神色不動。</sent>
<sent type="main" lang="kor" page="66b" n="4">仙人이 아ᄆᆞ라토 아니코 겨시거늘</sent>
<sent type="main" lang="chi" page="66b" n="5">遂問汝恨我耶。</sent>
<sent type="main" lang="kor" page="66b" n="5">王이 荒唐히 너겨 무ᄍᆞᄫᅩᄃᆡ 네 날 向ᄒᆞ야 측ᄒᆞ니여</sent><!--'너[겨] [무ᄍᆞ]ᄫᅩᄃᆡ' 잘 안 보임-->
<sent type="main" lang="chi" page="66b" n="6">仙曰。不恨。</sent>
<sent type="main" lang="kor" page="66b" n="6">對答ᄒᆞ샤ᄃᆡ 측디 아니ᄒᆞᅌᅵ다</sent>
<sent type="main" lang="chi" page="66b" n="7">願我成佛先度於王。今既得道。先度陳如。卽歌利王也。</sent>
<sent type="main" lang="kor" page="66b" n="7">내 成佛ᄒᆞ면 王^???</sent><!--이하 낙장-->



</doc>
