<?xml version="1.0" encoding="UTF-8"?>
<doc hasImages="true">
<meta>
	<title lang="kor">석보상절</title>
	<title lang="chi">釋譜詳節</title>
	<volume n="11"/>
	<year n="1447"/>
	<photograph>어문학회 영인본</photograph>
</meta>
<sent type="title" lang="chi" page="1a" n="1">釋譜詳節 第十一</sent>
<sent type="main" lang="chi" page="1a" n="2">釋提桓因請佛。</sent>
<sent type="main" lang="kor" page="1a" n="2">釋提桓因이 부텻긔 請ᄒᆞᅀᆞᄫᅩᄃᆡ</sent>
<sent type="main" lang="chi" page="1a" n="3">至三十三天爲母說法。</sent>
<sent type="main" lang="kor" page="1a" n="3">忉利天의 가샤 어마님 위ᄒᆞ샤 說法ᄒᆞ쇼셔</sent>
<sent type="main" lang="kor" page="1a" n="4">世尊이 사ᄅᆞᆷ 아니 알외샤</sent> <!-- 저경 미확인 -->
<sent type="main" lang="chi" page="1a" n="5">一時佛在忉利天歡喜園中</sent>
<sent type="main" lang="kor" page="1a" n="5">ᄒᆞ오ᅀᅡ 忉利天에 가샤 歡喜園이라 호ᇙ 東山애</sent>
<sent type="main" lang="chi" page="1a-1b" n="6">波利質多羅樹下三月安居。</sent>
<sent type="main" lang="kor" page="1a-1b" n="6">波利質多羅樹ㅣ라 홀 나모 아래 겨샤 석 ᄃᆞᄅᆞᆯ 安居^ᄒᆞ더시니</sent>
<sent type="note" lang="kor" page="1b" n="1">安居는 便安□ 살씨니 부텻 法에 슈ᅌᅵ 四月ㅅ 열다쐣날 비르서 뎌레 드러 안ᄭᅩ 나 ᄒᆞ니디 아니ᄒᆞ야</sent>
<sent type="note" lang="kor" page="1b" n="2">七月ㅅ 열다쐣날 나ᄂᆞ니 긔 安居ㅣ라</sent>
<sent type="note" lang="kor" page="1b" n="3">그리 ᄒᆞ논 ᄠᅳ든 草木이며 벌에며 ᄇᆞᆯᄫᅡ 주길까 ᄒᆞ논 ᄠᅳ디라</sent>
<!--又與無量百千天龍夜叉乾闥婆阿修羅迦樓羅緊那羅摩睺羅伽人及非人。-->
<sent type="main" lang="chi" page="1b" n="4">并餘無數比丘比丘尼優婆塞優婆夷前後圍遶。爾時如來結加趺坐。</sent>
<sent type="main" lang="kor" page="1b" n="4">그ᄢᅴ 하ᄂᆞᆳ 四衆이 圍繞ᄒᆞᅀᆞᄫᅢᆺ더니</sent>
<sent type="main" lang="chi" page="1b" n="5">身毛孔中放千光明。普照三千大千世界。</sent>
<sent type="main" lang="kor" page="1b" n="5">如來ㅅ 모매 터럭 구무마다 放光ᄒᆞ샤 三千大千世界ᄅᆞᆯ 비취시니</sent> <!-- [취]는 [츼]로 보이기도 함 -->
<sent type="main" lang="chi" page="1b-2a" n="6">一一光中有千蓮花。</sent>
<sent type="main" lang="kor" page="1b-2a" n="6">光明마다 千葉蓮花ㅣ 잇^고</sent>
<sent type="note" lang="kor" page="2a" n="1">千葉은 곳도ᇰ앳 니피 즈므니라</sent>
<sent type="main" lang="chi" page="2a" n="2">其一蓮花有千化佛結加趺坐。</sent>
<sent type="main" lang="kor" page="2a" n="2">곳 가온ᄃᆡ마다 化佛이 잇더시니</sent>
<!--如釋迦牟尼。當於爾時日月星辰。所有威光隱蔽不現。皆悉來入如來光中。令波利質多羅樹如眞金色。譬如虛空淨無雲翳。日月威光極爲明顯。如來在於忉利天上所放光明亦復如是。倍更照燿不可譬類。是時日月星辰諸天子等。見此相已。其心戰怖不能自安。不知何緣而有斯事。-->
<sent type="main" lang="chi" page="2a" n="3">爾時佛告文殊師利童子。汝詣母所道我在此。願母暫屈禮敬三寶。并以此偈向母說之。</sent>
<sent type="main" lang="kor" page="2a" n="3">世尊이 文殊를 어마님ᄭᅴ 브리샤 請ᄒᆞ야시ᄂᆞᆯ</sent>
<!--爾時世尊而說偈言。釋迦大仙師　　成就一切智　在於閻浮提　　猶如千眼天　慇懃情渴仰　　久欲覲慈顏　本昔王宮中　　生我七日已　神昇受天福　　姨母長乳養　致得成正覺　　應供度衆生　今故至於此　　說法報往恩　願母與眷屬　　屈來到此處　敬禮佛法衆　　并受眞淨法-->
<sent type="main" lang="chi" page="2a" n="4">爾時文殊師利童子。受佛教敕。卽便往至摩訶摩耶所。具以佛言而往白之。并誦如來所說之偈。</sent>
<sent type="main" lang="kor" page="2a" n="4">文殊ㅣ 摩耶夫人ᄭᅴ 가 ᄉᆞᆯᄫᆞ신대</sent>
<sent type="main" lang="chi" page="2a" n="5">時摩訶摩耶聞斯語已。乳自流出。</sent>
<sent type="main" lang="kor" page="2a" n="5">摩耶夫人이 그 말 드르시니 져지 흘러나거늘</sent>
<sent type="main" lang="chi" page="2a" n="6">而作是言。若審決定是我所生悉達多者。當令乳汁直至口中。作是語已。</sent>
<sent type="main" lang="kor" page="2a" n="6">니ᄅᆞ샤ᄃᆡ 眞實로 내 나흔 悉達이면 이 져지 그 이베 가리라 ᄒᆞ시니</sent>
<sent type="main" lang="chi" page="2a-2b" n="7">兩乳乳出猶白蓮花。而便入於如來口中。</sent>
<sent type="main" lang="kor" page="2a-2b" n="7">두 □□ ^ 소사나아 如來ㅅ 이베 가 들어늘</sent>
<sent type="main" lang="chi" page="2b" n="1">時摩訶摩耶既見此已。踊躍遍身容色怡悅。如千葉蓮花日照開榮。摩訶摩耶妙色亦爾。于時三千大千世界普皆震動。</sent>
<sent type="main" lang="kor" page="2b" n="1">摩耶ㅣ 깃거ᄒᆞ시니 大千世界 드러치고</sent>
<sent type="main" lang="chi" page="2b" n="2">諸妙花果非時敷熟。</sent>
<sent type="main" lang="kor" page="2b" n="2">時節 아닌 곳도 프며 여름도 여러 닉더라</sent>
<sent type="main" lang="chi" page="2b" n="3">卽語文殊師利童子。</sent>
<sent type="main" lang="kor" page="2b" n="3">摩耶ㅣ 文殊ᄃᆞ려 니ᄅᆞ샤ᄃᆡ</sent>
<sent type="main" lang="chi" page="2b" n="4">我從與佛爲母子來。歡喜安樂未曾如今。</sent>
<sent type="main" lang="kor" page="2b" n="4">내 부텨와 ᄒᆞ야 母子 ᄃᆞ왼 後로 즐거ᄫᅮ미 오ᄂᆞᆯ ᄀᆞᆮᄒᆞ니 업다 ᄒᆞ시고</sent>
<!--譬如有人極苦飢渴。忽值甘膳食之豐樂。今我歡悅亦復如是。無復諸餘雜亂念想。說此語已。-->
<sent type="main" lang="chi" page="2b" n="5">卽與文殊師利童子俱趣佛所。</sent>
<sent type="main" lang="kor" page="2b" n="5">즉자히 文殊와 ᄒᆞ샤 世尊ᄭᅴ 오나시ᄂᆞᆯ</sent>
<sent type="main" lang="chi" page="2b-3a" n="6">爾時世尊。遙見母來內懷欣敬。</sent>
<sent type="main" lang="kor" page="2b-3a" n="6">世^尊이 ᄇᆞ라시고 ᄉᆞᆯᄫᆞ샤ᄃᆡ</sent>
<!--舉身動搖如須彌山王及四大海鼓動之相。于時如來既見母至。便以梵音而白母言。身所經處與苦樂俱。-->
<sent type="main" lang="chi" page="3a" n="1">當修涅槃永離苦樂。</sent>
<sent type="main" lang="kor" page="3a" n="1">涅槃ᄋᆞᆯ 닷가ᅀᅡ 苦樂ᄋᆞᆯ 기리 여희리ᅌᅵ다</sent>
<sent type="main" lang="chi" page="3a" n="2">爾時摩訶摩耶聞佛此語。合掌低頭一心思惟。</sent>
<sent type="main" lang="kor" page="3a" n="2">摩耶ㅣ ᄯᅡ해 업데샤 ᄆᆞᅀᆞᄆᆞᆯ 고ᄌᆞ기 너기시니</sent>
<sent type="main" lang="chi" page="3a" n="3">長跪佛前五體投地。專精正念諸纏消伏。</sent>
<sent type="main" lang="kor" page="3a" n="3">結使ㅣ 스러디거늘</sent>
<sent type="note" lang="kor" page="3a" n="4">結은 한 煩惱애 얽ᄆᆡ일씨오 使ᄂᆞᆫ 브릴씨니 煩惱ᄋᆡ 브류미 ᄃᆞ욀씨라</sent>
<!-- 卽於佛前以偈讚曰。汝從無數劫　　恒飲我乳汁 故離生老死　　得成無上道 宜應報恩養　　斷我三毒本 歸命大丈夫　　無貪惠施者 歸命調御士　　最上無能過 歸命天人師　　永離癡愛縛 日夜各三時　　念想不斷絕 稽首頭面禮　　無上大法王 今於汝福田　　欲長功德芽 唯願施慈悲　　速令成妙果 久有此大志　　故生大王宮 巨身紫金色　　光明照十方 面貌悉圓淨　　猶如秋滿月-->
<sent type="main" lang="chi" page="3a" n="5">爾時世尊卽白母言。諦聽諦聽。善思念之。初中後善其義深遠。其語巧妙純一無雜。具足淸白梵行之相。摩訶摩耶聞此語已。佛神力故卽識宿命。并以善根純熟時故。破八十億煙燃之結。得須陀洹果。</sent>
<sent type="main" lang="kor" page="3a" n="5">世尊이 說法ᄒᆞ시니 摩耶ㅣ 즉자히 宿命을 아라 須陀洹果ᄅᆞᆯ 得ᄒᆞ시고</sent>
<sent type="main" lang="chi" page="3a-3b" n="6">卽起合掌而白佛言。</sent>
<sent type="main" lang="kor" page="3a-3b" n="6">부^텻긔 ᄉᆞᆯᄫᆞ샤ᄃᆡ</sent>
<sent type="main" lang="chi" page="3b" n="1">生死牢獄已證解脫。</sent>
<sent type="main" lang="kor" page="3b" n="1">죽사릿 어리예 버서□ 이ᄅᆞᆯ 알와ᅌᅵ다</sent>
<sent type="main" lang="chi" page="3b" n="2">時會大衆聞此語已。異口同音而作是言。</sent>
<sent type="main" lang="kor" page="3b" n="2">그저긔 모댓ᄂᆞᆫ 大衆ᄃᆞᆯ히 이 말 듣ᄌᆞᆸ고 ᄒᆞᆫᄢᅴ 닐오ᄃᆡ</sent>
<sent type="main" lang="chi" page="3b" n="3">願一切衆生皆得解脫。</sent>
<sent type="main" lang="kor" page="3b" n="3">一切 衆生이 다 버서나과ᄃᆡ여 願ᄒᆞ노ᅌᅵ다</sent>
<sent type="main" lang="chi" page="3b" n="4">爾時，十方無量世界，不可說不可說一切諸佛，及大菩薩摩訶薩，</sent>
<sent type="main" lang="kor" page="3b" n="4">그ᄢᅴ 十方 無量 世界예 몯내 니를 一切 諸佛와 菩薩摩訶薩ᄃᆞᆯ히</sent>
<sent type="main" lang="chi" page="3b-4a" n="5">皆來集會。讚歎釋迦牟尼佛，能於五濁惡世，現不可思議大智慧神通之力，</sent>
<sent type="main" lang="kor" page="3b-4a" n="5">다 와 讚嘆ᄒᆞ샤ᄃᆡ 釋迦牟^尼佛이 能히 五濁惡世예 큰 智慧神通力으로</sent>
<sent type="main" lang="chi" page="4a" n="1">調伏剛彊衆生，知苦樂法，</sent>
<sent type="main" lang="kor" page="4a" n="1">에구든 모딘 衆生ᄋᆞᆯ 降服ᄒᆡ시ᄂᆞ다 ᄒᆞ시고</sent>
<sent type="main" lang="chi" page="4a" n="2">各遣侍者，問訊世尊。</sent>
<sent type="main" lang="kor" page="4a" n="2">各各 뫼ᅀᆞᄫᆞ니 브리샤 安否ᄒᆞ더시니</sent>
<sent type="note" lang="kor" page="4a" n="3">安ᄋᆞᆫ 便安ᄒᆞᆯ씨오 否는 便安티 아니ᄒᆞᆯ씨니 安否는 便安ᄒᆞ신가 아니ᄒᆞ신가 ᄒᆞ논 마리라</sent>
<!--是時，如來含笑，放百千萬億大光明雲——所謂大圓滿光明雲、大慈悲光明雲、大智慧光明雲、大般若光明雲、大三昧光明雲、大吉祥光明雲、大福德光明雲、大功德光明雲、大歸依光明雲、大讚歎光明雲。放如是等不可說光明雲已，又出種種微妙之音——所謂檀波羅蜜音、尸波羅蜜音、羼提波羅蜜音、毘離耶波羅蜜音、禪波羅蜜音、般若波羅蜜音、慈悲音、喜捨音、解脫音、無漏音、智慧音、大智慧音、師子吼音、大師子吼音、雲雷音、大雲雷音。　-->
<sent type="main" lang="chi" page="4a-4b" n="4">出如是等不可說不可說音已，娑婆世界及他方國土，有無量億天龍鬼神，</sent>
<sent type="main" lang="kor" page="4a-4b" n="4">娑婆世界와 녀느 國土앳 그지업슨 天 龍 鬼神^이</sent>
<sent type="main" lang="chi" page="4b" n="1">亦集到忉利天宮。</sent>
<sent type="main" lang="kor" page="4b" n="1">忉利天에 다 모다 오나ᄂᆞᆯ</sent>
<!--所謂四天王天、忉利天、須焰摩天、兜率陀天、化樂天、他化自在天、梵衆天、梵輔天、大梵天、少光天、無量光天、光音天、少淨天、無量淨天、遍淨天、福生天、福愛天、廣果天、無想天、無煩天、無熱天、善見天、善現天、色究竟天、摩醯首羅天，乃至非想非非想處天，一切天衆、龍衆、鬼神等衆，悉來集會。　復有他方國土，及娑婆世界海神、江神、河神、樹神、山神、地神、川澤神、苗稼神、晝神、夜神、空神、天神、飲食神、草木神，如是等神，皆來集會。　復有他方國土，及娑婆世界諸大鬼王——所謂惡目鬼王、噉血鬼王、噉精氣鬼王、噉胎卵鬼王、行病鬼王、攝毒鬼王、慈心鬼王、福利鬼王、大愛敬鬼王，如是等鬼王，皆來集會。-->　
 <sent type="main" lang="chi" page="4b" n="2">爾時，釋迦牟尼佛告文殊師利法王子菩薩摩訶薩：</sent>
<sent type="main" lang="kor" page="4b" n="2">그ᄢᅴ 釋迦牟尼佛이 文殊師利法王子 菩薩摩訶薩ᄭᅴ 무르샤ᄃᆡ</sent>
<sent type="main" lang="chi" page="4b" n="3">「汝觀是一切諸佛菩薩，及天龍鬼神，此世界，他世界，此國土，他國土，如是今來集會，到忉利天者，汝知數不？」　</sent>
<sent type="main" lang="kor" page="4b" n="3">이제 모댓ᄂᆞᆫ 이 世界며 다ᄅᆞᆫ 世界옛 諸佛 菩薩 天 龍 鬼神ᄋᆞᆯ 네 數를 알리로소니여 모ᄅᆞ리로소니여</sent>
<sent type="main" lang="chi" page="4b" n="4">文殊師利白佛言：</sent>
<sent type="main" lang="kor" page="4b" n="4">文殊ㅣ ᄉᆞᆯᄫᆞ샤ᄃᆡ</sent>
<sent type="main" lang="chi" page="4b-5a" n="5">「世尊！若以我神力，千劫測度，不能得知。」</sent>
<sent type="main" lang="kor" page="4b-5a" n="5">내 神^力으로 一千 劫에 혜여도 몯내 알리로소ᅌᅵ다</sent>
<sent type="main" lang="chi" page="5a" n="1">佛告文殊師利：</sent>
<sent type="main" lang="kor" page="5a" n="1">부톄 니ᄅᆞ샤ᄃᆡ</sent>
<sent type="main" lang="chi" page="5a" n="2">「吾以佛眼觀故，猶不盡數。此皆是地藏菩薩久遠劫來，已度、當度、未度，已成就、</sent>
<sent type="main" lang="kor" page="5a" n="2">이 다 地藏菩薩이 오라건 劫으로셔 ᄒᆞ마 濟渡ᄒᆞ니며</sent>
<sent type="main" lang="chi" page="5a" n="3">當成就、未成就。」　</sent>
<sent type="main" lang="kor" page="5a" n="3">이제 濟渡ᄒᆞᄂᆞ니며 쟈ᇰᄎᆞ 濟渡ᄒᆞ리ᄃᆞᆯ히라</sent>
<!-- 文殊師利白佛言：「世尊！我已過去久修善根，證無礙智，聞佛所言，卽當信受。小果聲聞、天龍八部，及未來世諸衆生等，雖聞如來誠實之語，必懷疑惑，設使頂受，未免興謗。唯願世尊，廣說地藏菩薩摩訶薩因地作何行？立何願？而能成就不思議事。」佛告文殊師利：「譬如三千大千世界，所有草木叢林，稻麻竹葦，山石微塵，一物一數，作一恒河，一恒河沙，一沙一界。一界之內，一塵一劫，一劫之內，所積塵數，盡克爲劫。地藏菩薩證十地果位已來，千倍多於上喻。何況地藏菩薩在聲聞、辟支佛地。文殊師利！此菩薩威神誓願，不可思議。若未來世，有善男子、善女人，聞是菩薩名字，或讚歎，或瞻禮，或稱名，或供養，乃至彩畫、刻鏤、塑漆形像，是人當得百返生於三十三天，永不墮惡道。「文殊師利！是地藏菩薩摩訶薩，於過去久遠不可說不可說劫前，身爲大長者子。時世有佛，號曰師子奮迅具足萬行如來。時長者子，見佛相好，千福莊嚴，因問彼佛：『作何行願，而得此相？』時師子奮迅具足萬行如來告長者子：『欲證此身，當須久遠度脫一切受苦衆生。』　「文殊師利！時長者子，因發願言：『我今盡未來際不可計劫，爲是罪苦六道衆生，廣設方便，盡令解脫，而我自身，方成佛道。』以是於彼佛前，立斯大願，于今百千萬億那由他不可說劫，尚爲菩薩。　「又於過去，不可思議阿僧祇劫，時世有佛，號曰覺華定自在王如來。彼佛壽命，四百千萬億阿僧祇劫。像法之中，有一婆羅門女，宿福深厚，衆所欽敬；行住坐臥，諸天衛護。其母信邪，常輕三寶。是時聖女，廣說方便，勸誘其母，令生正見。而此女母，未全生信，不久命終，魂神墮在無間地獄。時婆羅門女，知母在世不信因果，計當隨業，必生惡趣。遂賣家宅，廣求香華，及諸供具，於先佛塔寺，大興供養。見覺華定自在王如來，其形像在一寺中，塑畫威容，端嚴畢備。時婆羅門女，瞻禮尊容，倍生敬仰。私自念言：『佛名大覺，具一切智，若在世時，我母死後，儻來問佛，必知處所。』時婆羅門女，垂泣良久，瞻戀如來。忽聞空中聲曰：『泣者聖女！勿至悲哀，我今示汝母之去處。』婆羅門女合掌向空，而白空曰：『是何神德，寬我憂慮。我自失母已來，晝夜憶戀，無處可問知母生界。』時空中有聲，再報女曰：『我是汝所瞻禮者，過去覺華定自在王如來。見汝憶母，倍於常情衆生之分，故來告示。』婆羅門女聞此聲已，舉身自撲，支節皆損。左右扶侍，良久方穌，而白空曰：『願佛慈愍，速說我母生界。我今身心，將死不久。』時覺華定自在王如來告聖女曰：『汝供養畢，但早返舍。端坐思惟吾之名號，卽當知母所生去處。』　「時婆羅門女，尋禮佛已，卽歸其舍。以憶母故，端坐念覺華定自在王如來，經一日一夜。忽見自身，到一海邊。其水涌沸，多諸惡獸，盡復鐵身，飛走海上，東西馳逐。見諸男子女人，百千萬數，出沒海中，被諸惡獸爭取食噉。又見夜叉，其形各異，或多手多眼，多足多頭，口牙外出，利刃如劍，驅諸罪人，使近惡獸，復自搏攫，頭足相就。其形萬類，不敢久視。時婆羅門女，以念佛力故，自然無懼。　「有一鬼王，名曰無毒，稽首來迎，白聖女曰：『善哉！菩薩何緣來此？』時婆羅門女問鬼王曰：『此是何處？』無毒答曰：『此是大鐵圍山西面第一重海。』聖女問曰：『我聞鐵圍之內，地獄在中，是事實不？』無毒答曰：『實有地獄。』聖女問曰：『我今云何 得到獄所？』無毒答曰：『若非威神，卽須業力，非此二事，終不能到。』聖女又問：『此水何緣，而乃涌沸？多諸罪人，及以惡獸？』無毒答曰：『此是閻浮提造惡衆生新死之者，經四十九日後，無人繼嗣爲作功德，救拔苦難，生時又無善因，當據本業所感地獄，自然先渡此海。海東十萬由旬，又有一海，其苦倍此。彼海之東，又有一海，其苦復倍。三業惡因之所招感，共號業海，其處是也。』聖女又問鬼王無毒曰：『地獄何在？』無毒答曰：『三海之內，是大地獄，其數百千，各各差別。所謂大者，具有十八。次有五百，苦毒無量。次有千百，亦無量苦。』聖女又問大鬼王曰：『我母死來未久，不知魂神當至何趣？』鬼王問聖女曰：『菩薩之母，在生習何行業？』聖女答曰：『我母邪見，譏毀三寶。設或暫信，旋又不敬。死雖日淺，未知生處。』無毒問曰：『菩薩之母，姓氏何等？』聖女答曰：『我父我母，俱婆羅門種。父號尸羅善現，母號悅帝利。』無毒合掌，啟菩薩曰：『願聖者却返本處，無至憂憶悲戀。悅帝利罪女，生天以來，經今三日。云承孝順之子，爲母設供、修福，布施覺華定自在王如來塔寺。非唯菩薩之母得脫地獄，應是無間罪人，此日悉得受樂，俱同生訖。』鬼王言畢，合掌而退。婆羅門女，尋如夢歸。悟此事已，便於覺華定自在王如來塔像之前，立弘誓願：『願我盡未來劫，應有罪苦衆生，廣設方便，使令解脫。』」　佛告文殊師利：「時鬼王無毒者，當今財首菩薩是。婆羅門女者，卽地藏菩薩是。」-->
<!--分身集會品第二-->
<sent type="main" lang="chi" page="5a" n="4">爾時，百千萬億不可思、不可議、不可量、不可說、無量阿僧祇世界，</sent>
<sent type="main" lang="kor" page="5a" n="4">그ᄢᅴ 百千萬億 不可思議 無量 阿僧祇 世界예 잇ᄂᆞᆫ</sent>
<sent type="main" lang="chi" page="5a-5b" n="5">所有地獄處，分身地藏菩薩，俱來集在忉利天宮。</sent>
<sent type="main" lang="kor" page="5a-5b" n="5">地獄앳 分^身 地藏菩薩이 다 오나시ᄂᆞᆯ</sent>
<!--以如來神力故，各以方面，與諸得解脫從業道出者，亦各有千萬億那由他數，共持香華，來供養佛。彼諸同來等輩，皆因地藏菩薩教化，永不退轉於阿耨多羅三藐三菩提。是諸衆等，久遠劫來，流浪生死，六道受苦，暫無休息。以地藏菩薩廣大慈悲，深誓願故，各獲果證。既至忉利，心懷踊躍，瞻仰如來，目不暫捨。-->
<sent type="main" lang="chi" page="5b" n="1">爾時，世尊舒金色臂，摩百千萬億不可思、不可議、不可量、不可說、無量阿僧祇世界</sent>
<sent type="main" lang="kor" page="5b" n="1">世尊이 金色 ᄇᆞᆯᄒᆞᆯ 펴샤 百千萬億 不可思議 無量阿僧祇 世界옛</sent>
<sent type="main" lang="chi" page="5b" n="2">諸分身地藏菩薩摩訶薩頂，而作是言：</sent>
<sent type="main" lang="kor" page="5b" n="2">化身 地藏菩薩摩訶薩ㅅ 머리ᄅᆞᆯ ᄆᆞ니시며 니ᄅᆞ샤ᄃᆡ</sent>
<sent type="main" lang="chi" page="5b-6a" n="3">「吾於五濁惡世，教化如是剛彊衆生，令心調伏，捨邪</sent>
<sent type="main" lang="kor" page="5b-6a" n="3">내 五濁惡世예 에구든 衆生ᄋᆞᆯ 敎化ᄒᆞ야 邪曲ᄋᆞᆯ ᄇᆞ^리고</sent>
<sent type="note" lang="kor" page="6a" n="1">邪ᄂᆞᆫ 正티 몯ᄒᆞᆯ씨오 曲ᄋᆞᆫ 고ᄇᆞᆯ씨라</sent>
<sent type="main" lang="chi" page="6a" n="2">歸正。</sent>
<sent type="main" lang="kor" page="6a" n="2">正ᄒᆞᆫ ᄃᆡ 가긔 호니</sent>
<sent type="main" lang="chi" page="6a" n="3">十有一二，尚惡習在。</sent>
<sent type="main" lang="kor" page="6a" n="3">열헷 ᄒᆞ나 둘흔 오히려 모딘 ᄇᆡᄒᆞ시 이실ᄊᆡ</sent>
<sent type="main" lang="chi" page="6a" n="4">吾亦分身千百億，廣設方便。</sent>
<sent type="main" lang="kor" page="6a" n="4">나도 千百億 모미 ᄃᆞ외야 方便을 너비 ᄒᆞ야ᄃᆞᆫ</sent>
<sent type="main" lang="chi" page="6a" n="5">或有利根，聞卽信受。</sent>
<sent type="main" lang="kor" page="6a" n="5">됴ᄒᆞᆫ 根源엣 衆生이 듣고 즉자히 信ᄒᆞ야 바ᄃᆞ리도 이시며</sent>
<sent type="main" lang="chi" page="6a" n="6">或有善果，勤勸成就。</sent>
<sent type="main" lang="kor" page="6a" n="6">됴ᄒᆞᆫ 果報앳 衆生이 브즈러니 勸ᄒᆞ야 일우리도 이시며</sent>
<sent type="main" lang="chi" page="6a-6b" n="7">或有暗鈍，久化方歸。</sent>
<sent type="main" lang="kor" page="6a-6b" n="7">미혹고 鈍ᄒᆞᆫ ^ 衆生이 [鈍ᄋᆞᆫ 무딀씨라] 오래 敎化ᄒᆞ야ᅀᅡ 歸依ᄒᆞ리도 이시며</sent>
<sent type="main" lang="chi" page="6b" n="1">或有業重，不生敬仰。</sent>
<sent type="main" lang="kor" page="6b" n="1">罪業 重ᄒᆞᆫ 衆生이 恭敬ᄒᆞᄫᆞᆫ ᄆᆞᅀᆞᆷ 아니 내리도 잇ᄂᆞ니</sent>
<sent type="main" lang="chi" page="6b" n="2">如是等輩衆生，各各差別，分身度脫。</sent>
<sent type="main" lang="kor" page="6b" n="2">이 트렛 衆生ᄃᆞᆯ히 各各 제여고밀ᄊᆡ 分身ᄒᆞ야 度脫호ᄃᆡ</sent>
<sent type="main" lang="chi" page="6b-7a" n="3">或現男子身，或現女人身，或現天龍身，或現神鬼身，</sent>
<sent type="main" lang="kor" page="6b-7a" n="3">남지늬 몸도 現ᄒᆞ며 겨지븨 몸도 現ᄒᆞ며 天龍 몸도 現ᄒᆞ며 神鬼 몸도 ^ 現ᄒᆞ며</sent>
<sent type="main" lang="chi" page="7a" n="1">或現山林川原、河池泉井，</sent>
<sent type="main" lang="kor" page="7a" n="1">뫼히며 수프리며 내히며 ᄀᆞᄅᆞ미며 모시며 ᄉᆡ미며 우므리 現ᄒᆞ야</sent>
<sent type="main" lang="chi" page="7a" n="2">利及於人，悉皆度脫。</sent>
<sent type="main" lang="kor" page="7a" n="2">사ᄅᆞᄆᆞᆯ 利益긔 ᄒᆞ야 다 度脫ᄒᆞ며</sent>
<sent type="main" lang="chi" page="7a" n="3">或現天帝身，或現梵王身，或現轉輪王身，</sent>
<sent type="main" lang="kor" page="7a" n="3">帝釋 몸도 現ᄒᆞ며 梵王 몸도 現ᄒᆞ며 轉輪王 몸도 現ᄒᆞ며</sent>
<sent type="main" lang="chi" page="7a" n="4">或現居士身，或現國王身，或現宰輔身，</sent>
<sent type="main" lang="kor" page="7a" n="4">居士 몸도 現ᄒᆞ며 國王 몸도 現ᄒᆞ며 宰輔 몸도 現ᄒᆞ며</sent>
<sent type="note" lang="kor" page="7a-7b" n="5">輔는 도ᄫᆞᆯ씨니 宰相이 님그믈 돕ᄉᆞᄫᆞᆯ□ 宰^輔ㅣ라 ᄒᆞ니라</sent>
<sent type="main" lang="chi" page="7b" n="1">或現官屬身，</sent>
<sent type="main" lang="kor" page="7b" n="1">官屬 몸도 現ᄒᆞ며</sent>
<sent type="note" lang="kor" page="7b" n="2">官屬ᄋᆞᆫ 그위예 좃브튼 사ᄅᆞ미라</sent>
<sent type="main" lang="chi" page="7b" n="3">或現比丘、比丘尼、優婆塞、優婆夷身，</sent>
<sent type="main" lang="kor" page="7b" n="3">比丘 比丘尼 優婆塞 優婆夷 몸도 現ᄒᆞ며</sent>
<sent type="main" lang="chi" page="7b" n="4">乃至聲聞、羅漢、辟支佛、菩薩等身，</sent>
<sent type="main" lang="kor" page="7b" n="4">聲聞 羅漢 辟支佛 菩薩 몸도 現ᄒᆞ야</sent>
<sent type="main" lang="chi" page="7b" n="5">而以化度。非但佛身，獨現其前。</sent>
<sent type="main" lang="kor" page="7b" n="5">濟渡ᄒᆞ노니 부텻 모ᇝ ᄃᆞᄅᆞ미 現ᄒᆞᆯ ᄲᅮ니 아□니라</sent>
<sent type="main" lang="chi" page="7b" n="6">汝觀吾累劫勤苦，度脫如是等難化剛彊</sent>
<sent type="main" lang="kor" page="7b" n="6">네 내ᄋᆡ 여러 劫에 이 트렛 에구든 衆生ᄋᆞᆯ</sent>
<sent type="main" lang="chi" page="7b-8a" n="7">罪苦衆生。</sent>
<sent type="main" lang="kor" page="7b-8a" n="7">受苦ᄅᆞ^ᄫᅵ 度脫ᄒᆞ논 이ᄅᆞᆯ 보ᄂᆞ니</sent>
<sent type="main" lang="chi" page="8a" n="1">其有未調伏者，隨業報應。若墮惡趣，</sent>
<sent type="main" lang="kor" page="8a" n="1">그 中에 業報ᄅᆞᆯ 조차 惡趣예 ᄠᅥ러디여</sent>
<sent type="note" lang="kor" page="8a" n="2">惡趣는 구즌 길히라</sent>
<sent type="main" lang="chi" page="8a" n="3">受大苦時，汝當憶念吾在忉利天宮，</sent>
<sent type="main" lang="kor" page="8a" n="3">큰 受苦 ᄒᆞᇙ 時節에 네 모로매 내ᄋᆡ 忉利天宮에 이셔</sent>
<sent type="main" lang="chi" page="8a" n="4">殷勤付囑。</sent>
<sent type="main" lang="kor" page="8a" n="4">브즈러니 付屬ᄒᆞ단 이ᄅᆞᆯ ᄉᆡᇰ각ᄒᆞ야</sent>
<sent type="main" lang="chi" page="8a" n="5">令娑婆世界，至彌勒出世已來衆生，</sent>
<sent type="main" lang="kor" page="8a" n="5">娑婆世界예 彌勒이 世間애 나ᇙ 적 니르리</sent>
<sent type="main" lang="chi" page="8a-8b" n="6">悉使解脫，永離諸苦，遇佛授記。」</sent>
<sent type="main" lang="kor" page="8a-8b" n="6">그 ᄉᆞᅀᅵ옛 衆生ᄋᆞᆯ 다 벗겨내야 受^苦ᄅᆞᆯ 여희에 ᄒᆞ라</sent>
<sent type="main" lang="chi" page="8b" n="1">爾時，諸世界分身地藏菩薩，共復一形，</sent>
<sent type="main" lang="kor" page="8b" n="1">그ᄢᅴ 여러 世界옛 化身 地藏菩薩이 어우러 ᄒᆞᆫ 모미 ᄃᆞ외샤</sent>
<sent type="main" lang="chi" page="8b" n="2">涕淚哀戀，白其佛言：</sent>
<sent type="main" lang="kor" page="8b" n="2">울며 슬허 부텻긔 ᄉᆞᆯᄫᆞ샤ᄃᆡ</sent>
<sent type="main" lang="chi" page="8b" n="3">「我從久遠劫來，蒙佛接引，</sent>
<sent type="main" lang="kor" page="8b" n="3">내 오라건 劫으로셔 부텨 接引ᄒᆞ샤ᄆᆞᆯ 닙ᄉᆞᄫᅡ</sent>
<sent type="main" lang="chi" page="8b" n="4">使獲不可思議神力，具大智慧。</sent>
<sent type="main" lang="kor" page="8b" n="4">不可思議 神力을 어더 큰 智慧 ᄀᆞ자</sent>
<sent type="main" lang="chi" page="8b-9a" n="5">我所分身，遍滿百千萬億恒河沙世界。</sent>
<sent type="main" lang="kor" page="8b-9a" n="5">내 分身이 百千萬億 恒河沙 世界예 ᄀᆞ^ᄃᆞᆨᄒᆞ야</sent>
<sent type="main" lang="chi" page="9a" n="1">每一世界，化百千萬億身。每一身，度百千萬億人，</sent>
<sent type="main" lang="kor" page="9a" n="1">世界마다 百千萬億 모미 ᄃᆞ외야 몸마다 百千萬億 사ᄅᆞᄆᆞᆯ 濟渡ᄒᆞ야</sent>
<sent type="main" lang="chi" page="9a" n="2">令歸敬三寶，永離生死，至涅槃樂。</sent>
<sent type="main" lang="kor" page="9a" n="2">三寶ᄅᆞᆯ 恭敬ᄒᆞ야 生死ᄅᆞᆯ 기리 여희여 涅槃樂애 니를의 ᄒᆞ노니</sent>
<sent type="note" lang="kor" page="9a" n="3">涅槃樂ᄋᆞᆫ 涅槃이 便安코 즐거ᄫᅳᆯᄊᆡ 涅槃樂이라 ᄒᆞ니라</sent>
<sent type="main" lang="chi" page="9a" n="4">但於佛法中，所爲善事，一毛一渧，一沙一塵，或毫髮許，</sent>
<sent type="main" lang="kor" page="9a" n="4">오직 佛法 中에 ᄒᆞ욘 □□ 이리 ᄒᆞᆫ 터럭 ᄒᆞᆫ 드틀만 ᄒᆞ야도</sent>
<sent type="main" lang="chi" page="9a-9b" n="5">我漸度脫，使獲大利。</sent>
<sent type="main" lang="kor" page="9a-9b" n="5">내 漸^漸 度脫ᄒᆞ야 큰 利ᄅᆞᆯ 얻긔 호리니</sent>
<sent type="main" lang="chi" page="9b" n="1">唯願世尊不以後世惡業衆生爲慮。」</sent>
<sent type="main" lang="kor" page="9b" n="1">願ᄒᆞᆫᄃᆞᆫ 世尊이 後世옛 모딘 衆生ᄋᆞ로 분별 마ᄅᆞ쇼셔</sent>
<sent type="main" lang="chi" page="9b" n="2">如是三白佛言：「唯願世尊不以後世惡業衆生爲慮。」</sent>
<sent type="main" lang="kor" page="9b" n="2">이 야ᅌᆞ로 세 번 ᄉᆞᆯᄫᆞ샤 願ᄒᆞᆫᄃᆞᆫ 世尊이 後世옛 모딘 衆生ᄋᆞ로 분별 마ᄅᆞ쇼셔 ᄒᆞ야시ᄂᆞᆯ</sent>
<sent type="main" lang="chi" page="9b" n="3">爾時，佛讚地藏菩薩言：</sent>
<sent type="main" lang="kor" page="9b" n="3">그ᄢᅴ 부톄 地藏菩薩ᄋᆞᆯ 讚歎ᄒᆞ야 니ᄅᆞ샤ᄃᆡ</sent>
<sent type="main" lang="chi" page="9b-10a" n="4">「善哉！善哉！吾助汝喜。</sent>
<sent type="main" lang="kor" page="9b-10a" n="4">됴타 됴타 내 너의 깃구믈 돕^노니</sent>
<sent type="main" lang="chi" page="10a" n="1">汝能成就久遠劫來，發弘誓願，</sent>
<sent type="main" lang="kor" page="10a" n="1">네 能히 오라건 劫엣 큰 盟誓 發願을 일워</sent>
<sent type="main" lang="chi" page="10a" n="2">廣度將畢，卽證菩提。」</sent>
<sent type="main" lang="kor" page="10a" n="2">너비 濟渡호ᄆᆞᆯ 거ᅀᅴ ᄆᆞᄎᆞ면 즉자히 菩提ᄅᆞᆯ 證ᄒᆞ리라</sent>
<sent type="main" lang="chi" page="10a" n="3">是時人間不見如來久。</sent>
<sent type="main" lang="kor" page="10a" n="3">그ᄢᅴ 人間애 이셔 부텨 몯 보ᅀᆞᄫᅡᆫ 디 오라더니</sent>
<sent type="main" lang="chi" page="10a" n="4">優填王等至阿難所曰。</sent>
<sent type="main" lang="kor" page="10a" n="4">優塡 王ᄃᆞᆯ히 阿難ᄋᆡ 그ᅌᅦ 가 무로ᄃᆡ</sent>
<sent type="note" lang="kor" page="10a" n="5">優塡ᄋᆞᆫ 나랏 일후미라</sent>
<sent type="main" lang="chi" page="10a" n="6">如來爲何所在。</sent>
<sent type="main" lang="kor" page="10a" n="6">如來 어듸 겨시니ᅌᅵᆺ고</sent>
<sent type="main" lang="chi" page="10a" n="7">阿難報曰</sent>
<sent type="main" lang="kor" page="10a" n="7">阿難이 ᄉᆞᆯᄫᅩᄃᆡ</sent>
<sent type="main" lang="chi" page="10a-10b" n="8">大王。我亦不知如來所在。</sent>
<sent type="main" lang="kor" page="10a-10b" n="8">大王하 나^도 如來 겨신 ᄃᆡᄅᆞᆯ 모ᄅᆞᅀᆞ□ᅌᅵ다</sent> <!-- □는 [ᄫᅡ]로 추정 -->
<sent type="main" lang="chi" page="10b" n="1">優填王波斯匿王。思睹如來遂得苦患。是時王敕國界之內。諸奇巧師匠。而告之曰。我今欲作如來形像。是時優填王。</sent>
<sent type="main" lang="kor" page="10b" n="1">優塡 王이 世尊 그리ᅀᆞᄫᅡ 病을 ᄒᆞ야 나라해 어딘 匠人 뫼호아</sent>
<sent type="note" lang="kor" page="10b" n="2">匠人ᄋᆞᆫ 자ᄇᆞᆫ 것 ᄆᆡᇰᄀᆞᄂᆞᆫ 사ᄅᆞ미라</sent>
<sent type="main" lang="chi" page="10b" n="3">卽以牛頭栴檀。作如來形像高五尺</sent>
<sent type="main" lang="kor" page="10b" n="3">牛頭栴檀香ᄋᆞ로 世尊ㅅ 像ᄋᆞᆯ ᄆᆡᇰᄀᆞᅀᆞᄫᅡ</sent>
<sent type="note" lang="kor" page="10b" n="4">노ᄑᆡ 다ᄉᆞᆺ 자히러라</sent>
<!--(觀佛三昧經云。佛昇忉利時優填王戀慕世尊。鑄金爲像聞佛當下。象載金像來迎世尊。爾時金像從象上下。猶如生佛足步虛空足下雨花。亦放光明來迎世尊。時鑄金像合掌叉手爲佛作禮。爾時世尊亦復長跪合掌。時虛空中百千化佛。亦皆合掌長跪向像。爾時世尊而語像言。汝於來世大作佛事。我滅度後我諸弟子。以付囑汝。空中化佛異口同音。咸作是言。若有衆生於佛滅後。造立形像種種供養。是人來世。必得念佛淸淨三昧)。-->
<sent type="main" lang="kor" page="10b" n="5">供養ᄒᆞᅀᆞᆸ더니</sent> <!-- 저경 미확인 -->
<sent type="main" lang="kor" page="10b-11a" n="6">波斯匿王도 그 말 듣고 紫摩金으로 如來ㅅ 像ᄋᆞᆯ ^ ᄆᆡᇰᄀᆞᅀᆞᄫᆞ니</sent> <!-- 저경 미확인. 바로 앞 내용과 연관 -->
<sent type="note" lang="kor" page="11a" n="1">이도 노ᄑᆡ 다ᄉᆞᆺ 자히러라</sent>
<sent type="main" lang="kor" page="11a" n="2">閻浮提ㅅ 內예 ᄆᆡᇰᄀᆞᅀᆞᄫᆞᆫ 부텻 像이 이 둘히 始作이시니라</sent> <!-- 저경 미확인 -->
<sent type="main" lang="chi" page="11a" n="3">爾時世尊於忉利天。</sent>
<sent type="main" lang="kor" page="11a" n="3">그ᄢᅴ 世尊이 忉利天에 겨샤</sent>
<sent type="main" lang="chi" page="11a" n="4">爲衆廣說大有利益。至三月盡將欲還下。命鳩摩羅。</sent>
<sent type="main" lang="kor" page="11a" n="4">한 사ᄅᆞᆷ 위ᄒᆞ야 說法ᄒᆞ시고 석 ᄃᆞ리 다ᄋᆞ거늘 鳩摩羅ᄅᆞᆯ 브리샤</sent>
<sent type="note" lang="kor" page="11a" n="5">鳩摩羅ᄂᆞᆫ □ᄂᆞᆳ 大將軍이라</sent>
<sent type="main" lang="chi" page="11a" n="6">汝今可下至閻浮提語言。</sent>
<sent type="main" lang="kor" page="11a" n="6">閻浮提예 ᄂᆞ려와 닐오ᄃᆡ</sent>
<sent type="main" lang="chi" page="11a-11b" n="1">如來不久當入涅槃。</sent>
<sent type="main" lang="kor" page="11a-11b" n="1">如□□□ 오라 □□^애 드르시리라</sent>
<sent type="main" lang="chi" page="11b" n="2">于時衆生聞是語已。極大愁惱作如是言。</sent>
<sent type="main" lang="kor" page="11b" n="2">□□긔 □…□히 이 말 듣고 닐오ᄃᆡ</sent>
<sent type="main" lang="chi" page="11b" n="3">我等頃來不知大師所在。今者乃在忉利天上。</sent>
<sent type="main" lang="kor" page="11b" n="3">우리ᄃᆞᆯ히 스□□ 겨신 ᄯᅡᄒᆞᆯ 모ᄅᆞ다니 忉利天에 겨시닷다</sent>
<sent type="main" lang="chi" page="11b" n="4">又復欲入涅槃。</sent>
<sent type="main" lang="kor" page="11b" n="4">ᄯᅩ 涅槃애 드로려 ᄒᆞ시니</sent>
<sent type="main" lang="chi" page="11b" n="5">何其苦哉。世眼將滅。</sent>
<sent type="main" lang="kor" page="11b" n="5">이리ᄃᆞ록 셜ᄫᅳᆯ쎠 世間앳 누니 업스려다</sent>
<sent type="main" lang="chi" page="11b" n="6">我等罪身天人殊絕。無由昇天恭敬勸請。</sent>
<sent type="main" lang="kor" page="11b" n="6">우리ᄂᆞᆫ 罪 지ᅀᅳᆫ 모미라 하ᄂᆞᆯ해 몯 가노니</sent>
<sent type="main" lang="chi" page="11b" n="7">唯願仁者爲宣啟請。</sent>
<sent type="main" lang="kor" page="11b" n="7">願ᄒᆞᆫᄃᆞᆫ 仁者ㅣ 請ᄒᆞᅀᆞᄫᅡ</sent>
<sent type="main" lang="chi" page="11b-12a" n="8">唯願愍念閻浮提人。</sent>
<sent type="main" lang="kor" page="11b-12a" n="8">仁者ᄂᆞᆫ □ 어엿비 너기ᄂᆞᆫ 사□…□^羅ᄅᆞᆯ 니르니라</sent>
<sent type="main" lang="chi" page="12a" n="1">時速還下。</sent>
<sent type="main" lang="kor" page="12a" n="1">어셔 ᄂᆞ려오시게 ᄒᆞ쇼셔</sent>
<sent type="main" lang="chi" page="12a" n="2">時鳩摩羅還至佛所。具以白佛。爾時世尊聞此語已。放五色光明照耀顯赫。</sent>
<sent type="main" lang="kor" page="12a" n="2">鳩摩羅ㅣ 올아가 ᄉᆞᆯᄫᅡᄂᆞᆯ 世尊이 드르시고 五色光明을 내야 비취신대</sent>
<sent type="main" lang="chi" page="12a" n="3">時天帝釋知佛當下。卽使鬼神作三道寶階。</sent>
<sent type="main" lang="kor" page="12a" n="3">帝釋이 鬼神 브려 세 줈 ᄃᆞ리ᄅᆞᆯ 노ᄒᆞ니</sent>
<sent type="main" lang="chi" page="12a" n="4">中央閻浮檀金。左用琉璃右用馬瑙。</sent>
<sent type="main" lang="kor" page="12a" n="4">가온ᄃᆡᆫ 金이오 왼 녀긘 瑠璃오 올ᄒᆞᆫ 녀긘 瑪瑙ㅣ러라</sent>
<!--欄楯彫鏤極爲嚴麗。-->
<sent type="main" lang="chi" page="12a" n="5">佛語摩耶。</sent>
<sent type="main" lang="kor" page="12a" n="5">부톄 摩耶ᄭᅴ ᄉᆞᆯᄫᅩ샤ᄃᆡ</sent>
<sent type="main" lang="chi" page="12a-12b" n="6">生死之法會必有離。</sent>
<sent type="main" lang="kor" page="12a-12b" n="6">죽사릿 法은 모댓다가도 모ᄃᆡ ^ 여희ᄂᆞ니ᅌᅵ다</sent>
<sent type="main" lang="chi" page="12b" n="1">我今應下還閻浮提。不久亦當入於涅槃。</sent>
<sent type="main" lang="kor" page="12b" n="1">내 이제 ᄂᆞ려가면 아니 오라아 涅槃호리ᅌᅵ다</sent>
<sent type="main" lang="chi" page="12b" n="2">摩耶垂淚說偈。</sent>
<sent type="main" lang="kor" page="12b" n="2">摩耶ㅣ 우르시고 偈 지ᅀᅥ ᄉᆞᆯᄫᅡ시ᄂᆞᆯ</sent>
<sent type="main" lang="chi" page="12b" n="3">爾時世尊。與母辭別。下躡寶階</sent>
<sent type="main" lang="kor" page="12b" n="3">그저긔 世尊이 辭ᄒᆞ시고 그 寶階로 ᄂᆞ려오더시니</sent>
<sent type="note" lang="kor" page="12b" n="4">寶階ᄂᆞᆫ 보ᄇᆡ옛 ᄃᆞ리니 우희 닐엣ᄂᆞᆫ 세 줈 ᄃᆞ리라</sent>
<sent type="main" lang="chi" page="12b" n="5">梵天執蓋。及四天王侍立左右。</sent>
<sent type="main" lang="kor" page="12b" n="5">梵天이 蓋 자바 四天王과 두 녀긔 셔ᅀᆞᆸ고</sent>
<sent type="main" lang="chi" page="12b-13a" n="6">四部大衆歌唄讚嘆。</sent>
<sent type="main" lang="kor" page="12b-13a" n="6">四衆이 놀애 블러 讚嘆ᄒᆞᅀᆞᄫᅡ 조ᄍᆞᄫᅡ ^ 오더니</sent>
<sent type="main" lang="chi" page="13a" n="1">天作妓樂充塞虛空。散花</sent>
<sent type="main" lang="kor" page="13a" n="1">하ᄂᆞᆳ 푸ᇰᄅᆔ 虛空애 ᄀᆞᄃᆞᆨᄒᆞ야 곳비 비흐며</sent>
<sent type="main" lang="chi" page="13a" n="2">燒香導從來下。</sent>
<sent type="main" lang="kor" page="13a" n="2">香 퓌우고 길 잡ᄉᆞᆸ거니 미조ᄍᆞᆸ거니 ᄒᆞ야 ᄂᆞ려오더라</sent>
<sent type="main" lang="chi" page="13a" n="3">閻浮提王波斯匿等。一切大衆</sent>
<sent type="main" lang="kor" page="13a" n="3">閻浮提옛 님금 波斯匿王 等 一切 大衆이</sent>
<sent type="main" lang="chi" page="13a" n="4">集在寶階。稽首奉迎。</sent>
<sent type="main" lang="kor" page="13a" n="4">寶階 미틔 모다 가 부텨를 마ᄍᆞᆸ더니</sent>
<!-- 佛還祇洹處師子座。四衆圍繞歡喜踊躍。祐敬惟。佛生七日母昇忉利。三世如來莫不同然。摩耶積因託化誕聖。是以。既爲天師而方味其乳。已入泥洹而還起致敬。欲報之德。於斯至矣。-->
<sent type="main" lang="chi" page="13a" n="5">時優填王。戀慕世尊鑄金爲像聞佛當下。象載金像來迎世尊。蓮華色比丘尼化作琉璃山。結加趺坐在山窟中。無量供具奉迎世尊。</sent>
<sent type="main" lang="kor" page="13a" n="5">優塡 王이 ᄆᆡᇰᄀᆞ론 金像ᄋᆞᆯ 象□ 싣ᄌᆞᄫᅡ 가더니</sent>
<sent type="note" lang="kor" page="13a-13b" n="6">栴檀香ᄋᆞ로 □ᄀᆞᅀᆞᆸ고 □金으로 ᄆᆡᇰ^ᄀᆞᅀᆞᄫᆞ니라</sent>
<sent type="main" lang="chi" page="13b" n="1">爾時金像。從象上下猶如生佛。</sent>
<sent type="main" lang="kor" page="13b" n="1">그 金像이 象 우희 오ᄅᆞ락 아래 ᄂᆞ리락 ᄒᆞ야 生佛이 ᄀᆞᄐᆞ시며</sent>
<sent type="note" lang="kor" page="13b" n="2">生佛은 사라 겨신 부톄시니라</sent>
<sent type="main" lang="chi" page="13b" n="3">足步虛空</sent>
<sent type="main" lang="kor" page="13b" n="3">虛空애 올아 거르믈 거르시니</sent>
<sent type="main" lang="chi" page="13b" n="4">足下雨華。亦放光明來迎世尊。</sent>
<sent type="main" lang="kor" page="13b" n="4">발 아래셔 곳비 오며 放光 니르리 ᄒᆞ시더라</sent>
<sent type="main" lang="chi" page="13b" n="5">時鑄金像。合掌叉手爲佛作禮。</sent>
<sent type="main" lang="kor" page="13b" n="5">그 金像이 世尊 보ᅀᆞᆸ고 合掌ᄒᆞ야 禮數ᄒᆞ시거늘</sent>
<sent type="main" lang="chi" page="13b" n="6">爾時世尊。亦復長跪合掌向像。</sent>
<sent type="main" lang="kor" page="13b" n="6">世尊도 ᄭᅮ르샤 合掌ᄒᆞ시니</sent>
<sent type="main" lang="chi" page="13b-14a" n="7">時虛空中百千化佛。亦皆合掌</sent>
<sent type="main" lang="kor" page="13b-14a" n="7">虛空애 겨신 ^ 百千 化佛이 다 合掌ᄒᆞ야</sent>
<sent type="main" lang="chi" page="14a" n="1">長跪向像。</sent>
<sent type="main" lang="kor" page="14a" n="1">金像 向ᄒᆞ야 ᄭᅮ르시니라</sent>
<sent type="main" lang="chi" page="14a" n="2">爾時世尊而語像言。</sent>
<sent type="main" lang="kor" page="14a" n="2">그ᄢᅴ 世尊이 金像ᄭᅴ 니ᄅᆞ샤ᄃᆡ</sent>
<sent type="main" lang="chi" page="14a" n="3">汝於來世大作佛事。</sent>
<sent type="main" lang="kor" page="14a" n="3">네 오ᄂᆞᆫ 뉘예 佛事ᄅᆞᆯ ᄀᆞ자ᇰ ᄒᆞ리니</sent>
<sent type="main" lang="chi" page="14a" n="4">我滅度後。我諸弟子以付囑汝。</sent>
<sent type="main" lang="kor" page="14a" n="4">나 滅度ᄒᆞᆫ 後에 내 弟子ᄅᆞᆯ 너를 마ᄯᅵ노라 ᄒᆞ야시ᄂᆞᆯ</sent>
<sent type="main" lang="chi" page="14a" n="5">空中化佛。異口同音咸作是言。</sent>
<sent type="main" lang="kor" page="14a" n="5">空中엣 百千 化佛이 ᄒᆞᆫᄢᅴ 니ᄅᆞ□ᄃᆡ</sent>
<sent type="main" lang="chi" page="14a-14b" n="6">若有衆生於佛滅後造立形像。</sent>
<sent type="main" lang="kor" page="14a-14b" n="6">衆生이 부텨 업스신 後에 부^텻 像 ᄆᆡᇰᄀᆞᅀᆞᄫᅡ</sent>
<sent type="main" lang="chi" page="14b" n="1">幡花衆香持用供養。是人來世必得念佛淸淨三昧。</sent>
<sent type="main" lang="kor" page="14b" n="1">種種 □□ᄒᆞ면 그 사ᄅᆞ미 後生애 다ᇰ다ᅌᅵ 念佛淸淨三昧ᄅᆞᆯ 得ᄒᆞ리라 ᄒᆞ더시다</sent>
<!--若有衆生知佛下時種種相貌。繫念思惟必自得見。佛告阿難。佛滅度後佛諸弟子。知佛如來下忉利天及見佛像。除却千劫極重惡業。如是觀者名爲正觀。若異觀者名爲邪觀。-->
<sent type="main" lang="chi" page="14b" n="2">爾時六師徒衆集聚，復作是念：</sent>
<sent type="main" lang="kor" page="14b" n="2">그ᄢᅴ 六師ᄋᆡ 무리 모다 너교ᄃᆡ</sent>
<sent type="main" lang="chi" page="14b" n="3">「我等今者衰禍將至。</sent>
<sent type="main" lang="kor" page="14b" n="3">우리 이제 衰ᄒᆞᆫ 災禍ㅣ ᄒᆞ마 오노소니</sent>
<sent type="note" lang="kor" page="14b" n="4">災禍ᄂᆞᆫ 머즌 이리라</sent>
<sent type="main" lang="chi" page="14b" n="5">雖復衆人之中唱說此言而不信受。今當復往天人大衆之中，宣令如是，可知淸白。」爾時六師作是念已，</sent>
<sent type="main" lang="kor" page="14b" n="5">이제 天人大衆 中에 가ᅀᅡ ᄒᆞ리로다 ᄒᆞ고</sent>
<sent type="main" lang="chi" page="14b-15a" n="6">與其徒衆八千人俱，前後圍遶，往詣大衆，到已却坐一面。</sent>
<sent type="main" lang="kor" page="14b-15a" n="6">제 물 八千 사ᄅᆞᆷ 더블오 ^ 大衆 모ᄃᆞᆫ ᄃᆡ 가 ᄒᆞ녀긔 안ᄌᆞ□□</sent>
<sent type="main" lang="chi" page="15a" n="1">爾時復有一乾闥婆子，名曰闥婆摩羅，彈七寶琴，往詣如來所，頭面禮足，却住一面，鼓樂絃歌</sent>
<sent type="main" lang="kor" page="15a" n="1">그ᄢᅴ ᄒᆞᆫ 乾闥婆ᄋᆡ 아ᄃᆞᆯ □…□ 闥婆摩羅ㅣ라 호□ □…□琴 놀오 놀애 브르니</sent>
<sent type="note" lang="kor" page="15a" n="2">□…□라</sent>
<sent type="main" lang="chi" page="15a" n="3">出微妙音——其音和雅，悅可衆心。</sent>
<sent type="main" lang="kor" page="15a" n="3">그 소리 和雅ᄒᆞ야 □…□ 즐겁더니</sent>
<sent type="main" lang="chi" page="15a-15b" n="4">聲聞辟支佛等，不覺動身起舞，須彌山王湧沒低昂。</sent>
<sent type="main" lang="kor" page="15a-15b" n="4">聲聞辟□…□히 모미 뮈ᄂᆞᆫ ᄃᆞᆯ 몰라 니러□…□ 須彌山도 소ᄉᆞ락 ᄌᆞᄆᆞ□…□ ^ 즐기더니</sent>
<sent type="main" lang="chi" page="15b" n="1">爾時如來卽入有相三昧，</sent>
<sent type="main" lang="kor" page="15b" n="1">如來 즉자히 有相三昧예 드르시니</sent>
<sent type="note" lang="kor" page="15b" n="2">有相ᄋᆞᆫ 相 이실씨라</sent>
<sent type="main" lang="chi" page="15b" n="3">以三昧力令其琴聲遠聞三千大千世界</sent>
<sent type="main" lang="kor" page="15b" n="3">三昧力으로 그 琴ㅅ 소리 三千大千世界예 들여</sent>
<sent type="main" lang="chi" page="15b" n="4">——其音具足演說苦、空、無常、不淨、無我。</sent>
<sent type="main" lang="kor" page="15b" n="4">그 소리 苦空無常無我ᄅᆞᆯ 물어 니르니</sent>
<sent type="main" lang="chi" page="15b" n="5">放逸衆生聞此妙音具足演說如來知恩報恩，</sent>
<sent type="main" lang="kor" page="15b" n="5">게으른 衆生ᄃᆞᆯ히 이 소리 듣고 다 如來 恩惠ᄅᆞᆯ 이ᄅᆞ샤 恩惠ᄅᆞᆯ 가ᄑᆞ샤</sent> <!-- [이ᄅᆞ샤]는 [아ᄅᆞ샤]의 탈각으로 생각됨 -->
<sent type="main" lang="chi" page="15b-16a" n="6">久於無量阿僧祇劫孝養父母。</sent>
<sent type="main" lang="kor" page="15b-16a" n="6">無量 阿^僧祇 劫에 父母 孝養ᄒᆞ시단 고ᄃᆞᆯ 아ᅀᆞᄫᅡ</sent>
<sent type="main" lang="chi" page="16a" n="1">一切衆生皆隨聲至閻浮提，</sent>
<sent type="main" lang="kor" page="16a" n="1">一切 衆生이 다 소리 곤가 閻浮提예 와</sent>
<sent type="main" lang="chi" page="16a" n="2">往到佛所，頭面禮足，却坐一面。</sent>
<sent type="main" lang="kor" page="16a" n="2">부텨ᄭᅴ 禮數ᄒᆞᅀᆞᆸ고 ᄒᆞ녀긔 안ᄌᆞ니</sent>
<sent type="main" lang="chi" page="16a" n="3">爾時大衆瞻仰如來，目不暫捨。</sent>
<sent type="main" lang="kor" page="16a" n="3">그ᄢᅴ 大衆이 如來ᄅᆞᆯ 울워ᅀᆞᄫᅡ 누늘 ᄀᆞᆷᄌᆞᆨ도 아니ᄒᆞ얫더니</sent>
<sent type="main" lang="chi" page="16a" n="4">如來爾時三昧宴默，</sent>
<sent type="main" lang="kor" page="16a" n="4">如來 三昧예 드러 괴외ᄒᆞ야 겨실ᄊᆡ</sent>
<sent type="main" lang="chi" page="16a-16b" n="5">一切大衆亦皆默然。</sent>
<sent type="main" lang="kor" page="16a-16b" n="5">一切 大衆도 다 ᄌᆞᆷᄌᆞᆷᄒᆞ^얫거늘</sent>
<sent type="main" lang="chi" page="16b" n="1">於大衆中，有七寶塔從地踊出，住在空中，</sent>
<sent type="main" lang="kor" page="16b" n="1">大衆 中에 七寶塔이 ᄯᅡ해셔 솟나아 虛空애 머므니</sent>
<sent type="main" lang="chi" page="16b" n="2">無數幢幡而懸其上，百千寶鈴不鼓自鳴，</sent>
<sent type="main" lang="kor" page="16b" n="2">無數 幢幡이 그 우희 ᄃᆞᆯ이고 百千 바ᅌᅩ리 절로 울어늘</sent>
<sent type="main" lang="chi" page="16b" n="3">微風吹動，出微妙音。</sent>
<sent type="main" lang="kor" page="16b" n="3">ᄀᆞᄆᆞᆫᄒᆞᆫ ᄇᆞᄅᆞ미 부니 微妙ᄒᆞᆫ 소리 나더라</sent>
<sent type="main" lang="chi" page="16b" n="4">爾時大衆見此寶塔從地踊出，心生疑網：</sent>
<sent type="main" lang="kor" page="16b" n="4">그ᄢᅴ 大衆이 이 寶塔ᄋᆞᆯ 보고 疑心ᄒᆞ야</sent>
<sent type="main" lang="chi" page="16b-17a" n="5">「以何因緣，有此寶塔從地踊出？」</sent>
<sent type="main" lang="kor" page="16b-17a" n="5">因緣으로 이런 寶塔이 ᄯᅡ해셔 소사나거뇨 ^ ᄒᆞ더라</sent>
<!--諸聲聞衆舍利弗等，盡思度量，亦復不知。舊住娑婆世界菩薩摩訶薩，乃至彌勒菩薩亦復不知。爾時六師作是念：「復何因緣，有此寶塔？若有人來問我者，而我不知。若不知者，云何復名一切知見？」復作是念：「瞿曇何不速爲大衆敷演斯事？」-->
<sent type="main" lang="chi" page="17a" n="1">爾時如來出于三昧。</sent>
<sent type="main" lang="kor" page="17a" n="1">그ᄢᅴ 如來 三昧로셔 나거시ᄂᆞᆯ</sent>
<!--釋提桓因、忉利天王卽以天衣敷師子座。爾時如來卽昇此座，結加趺坐，如須彌山王處于大海。-->
<sent type="main" lang="chi" page="17a" n="2">爾時彌勒菩薩觀察衆心，咸皆有疑，自亦未了。</sent>
<sent type="main" lang="kor" page="17a" n="2">彌勒菩薩이 모ᄃᆞᆫ ᄆᆞᅀᆞᄆᆡ 疑心ᄋᆞᆯ 보며 ᄌᆞ걔도 모ᄅᆞ샤</sent>
<sent type="main" lang="chi" page="17a" n="3">卽從座起，往到佛前，頭面禮足，合掌向佛，而作是言：</sent>
<sent type="main" lang="kor" page="17a" n="3">座애셔 니러 부텻 알ᄑᆡ 나ᅀᅡ 드르샤 禮數ᄒᆞᅀᆞᆸ고 合掌ᄒᆞ야 ᄉᆞᆯᄫᆞ샤ᄃᆡ</sent>
<sent type="main" lang="chi" page="17a" n="4">「世尊！以何因緣有此寶塔從地踊出？」</sent>
<sent type="main" lang="kor" page="17a" n="4">世尊하 엇던 因緣으로 이런 寶塔이 ᄯᅡ해셔 소사나니ᅌᅵᆺ고</sent>
<sent type="main" lang="chi" page="17a-17b" n="5">佛告彌勒菩薩：</sent>
<sent type="main" lang="kor" page="17a-17b" n="5">부톄 彌勒菩薩ᄃᆞ려 니^ᄅᆞ샤ᄃᆡ</sent>
<sent type="main" lang="chi" page="17b" n="1">「乃往過去不可思議阿僧祇劫有佛出世，號毗婆尸如來．應供．正遍知．明行足．善逝．世間解．無上士．調御丈夫．天人師．佛．世尊，出現於世，教化無量百千萬億阿僧祇衆生，皆令堅固阿耨多羅三藐三菩提。其佛滅後，於像法中，有國</sent>
<sent type="main" lang="kor" page="17b" n="1">디나건 不可思議 阿僧祇 劫에 毗婆尸如來ㅅ 像法 中에 나라히 이쇼ᄃᆡ</sent>
<sent type="main" lang="chi" page="17b" n="2">名波羅奈。其波羅奈大王聰叡仁賢，常以正法治國，不枉人民。</sent>
<sent type="main" lang="kor" page="17b" n="2">일후미 波羅㮈러니 波羅㮈 大王이 어디르샤 正法으로 나라ᄒᆞᆯ 다ᄉᆞ리더시니</sent>
<sent type="main" lang="chi" page="17b" n="3">王主六十小國、八百聚落。</sent>
<sent type="main" lang="kor" page="17b" n="3">여ᄉᆔᆫ 小國에 위두ᄒᆞ얫더시다</sent>
<sent type="main" lang="chi" page="17b-18a" n="4">王了無子。王自供養奉事山神、樹神、一切神祇，</sent>
<sent type="main" lang="kor" page="17b-18a" n="4">王이 아ᄃᆞ리 업스실ᄊᆡ 손ᅀᅩ 神靈을 셤^기샤</sent>
<sent type="main" lang="chi" page="18a" n="1">經十二年不懈不息，求索有子。</sent>
<sent type="main" lang="kor" page="18a" n="1">열두 ᄒᆡᄅᆞᆯ 누흙디 아니ᄒᆞ샤 子息ᄋᆞᆯ 求ᄒᆞ더시니</sent>
<sent type="main" lang="chi" page="18a" n="2">第一夫人便覺有娠，十月足滿生一男兒。</sent>
<sent type="main" lang="kor" page="18a" n="2">第一 夫人이 아기ᄅᆞᆯ ᄇᆡ여 나ᄒᆞ시니</sent>
<sent type="main" lang="chi" page="18a" n="3">其子端正，人相具足。生已召諸大臣、諸小國王，占相吉凶，卽爲立字。以其太子性善不瞋，</sent>
<sent type="main" lang="kor" page="18a" n="3">그 太子ㅣ 端正ᄒᆞ고 性이 됴하 嗔心ᄋᆞᆯ 아니ᄒᆞᆯᄊᆡ</sent>
<sent type="main" lang="chi" page="18a" n="4">名曰忍辱。</sent>
<sent type="main" lang="kor" page="18a" n="4">일후믈 忍辱이라 ᄒᆞ시니라</sent>
<sent type="main" lang="chi" page="18a" n="5">忍辱太子其年長大，好喜布施，</sent>
<sent type="main" lang="kor" page="18a" n="5">忍辱太子ㅣ ᄌᆞ라아 布施ᄅᆞᆯ 즐기며</sent>
<sent type="main" lang="chi" page="18a-18b" n="6">聰明慈仁，於諸衆生等生慈心。</sent>
<sent type="main" lang="kor" page="18a-18b" n="6">聰明ᄒᆞ고 衆生ᄋᆞᆯ 골오 어여ᄲᅵ 너기더^니</sent>
<sent type="main" lang="chi" page="18b" n="1">爾時大王有六大臣，</sent>
<sent type="main" lang="kor" page="18b" n="1">그ᄢᅴ 여슷 大臣이 이쇼ᄃᆡ</sent>
<sent type="main" lang="chi" page="18b" n="2">其性暴惡，奸詭佞諂，枉橫無道，人民厭患。時六大臣自知於行有違，常懷嫉妒，憎惡太子。</sent>
<sent type="main" lang="kor" page="18b" n="2">性이 모디러 太子ᄅᆞᆯ 새와ᄒᆞ더라</sent>
<sent type="main" lang="chi" page="18b" n="3">「爾時大王身嬰重病，苦惱憔悴，命在旦夕。</sent>
<sent type="main" lang="kor" page="18b" n="3">그ᄢᅴ 大王이 重ᄒᆞᆫ 病을 어더 겨시거늘</sent>
<sent type="main" lang="chi" page="18b" n="4">忍辱太子往告諸臣：</sent>
<sent type="main" lang="kor" page="18b" n="4">太子ㅣ 臣下ᄋᆡ 그ᅌᅦ 가 닐오ᄃᆡ</sent>
<sent type="main" lang="chi" page="18b" n="5">『父王困篤，今當奈何？』</sent>
<sent type="main" lang="kor" page="18b" n="5">아바니ᇝ 病이 기프시니 엇뎨 ᄒᆞ료</sent>
<sent type="main" lang="chi" page="18b" n="6">諸臣聞已，心生瞋恚，報太子言：</sent>
<sent type="main" lang="kor" page="18b" n="6">臣下ㅣ 닐오ᄃᆡ</sent>
<sent type="main" lang="chi" page="18b" n="7">『王命不久。何以故？欲求妙藥，不可得故，是以當知命去不遠。』</sent>
<sent type="main" lang="kor" page="18b" n="7">됴ᄒᆞᆫ 藥ᄋᆞᆯ 몯 어들ᄊᆡ 命이 아니 오라시리ᅌᅵ다</sent>
<sent type="main" lang="chi" page="18b-19a" n="8">太子聞已，心生苦惱，悶絕躄地。</sent>
<sent type="main" lang="kor" page="18b-19a" n="8">太子ㅣ 듣고 안닶겨 ᄯᅡ해 그우^러디옛더라</sent>
<sent type="main" lang="chi" page="19a" n="1">「時六大臣卽入靜室，共謀議言：</sent>
<sent type="main" lang="kor" page="19a" n="1">여슷 大臣이 議論호ᄃᆡ</sent>
<sent type="main" lang="chi" page="19a" n="2">『忍辱太子不除去者，我等終不得安隱也。』作是念已，</sent>
<sent type="main" lang="kor" page="19a" n="2">太子ᄅᆞᆯ 더러 ᄇᆞ리디 아니ᄒᆞ면 우리 乃終내 便安티 몯ᄒᆞ리라</sent>
<sent type="main" lang="chi" page="19a" n="3">第一大臣言：『忍辱太子無事可除。』一臣復言：『我有方便能除去之。』</sent>
<sent type="main" lang="kor" page="19a" n="3">ᄒᆞᆫ 大臣이 닐오ᄃᆡ 내 方便으로 더로리라 ᄒᆞ고</sent>
<sent type="main" lang="chi" page="19a" n="4">卽往太子所，報太子言：</sent>
<sent type="main" lang="kor" page="19a" n="4">太子ᄭᅴ 가 닐오ᄃᆡ</sent>
<sent type="main" lang="chi" page="19a" n="5">『臣向在外，於六十小國八百聚落中求覓藥草，了不能得。』</sent>
<sent type="main" lang="kor" page="19a" n="5">내 요ᄉᆞᅀᅵ예 여ᄉᆔᆫ 小國에 가 藥ᄋᆞᆯ 얻다가 몯호ᅌᅵ다</sent>
<sent type="main" lang="chi" page="19a" n="6">太子問言：『所求藥草爲是何物？』</sent>
<sent type="main" lang="kor" page="19a" n="6">太子ㅣ 닐오ᄃᆡ 얻는 藥이 므스것고</sent>
<sent type="main" lang="chi" page="19a-19b" n="7">大臣報言：『太子當知，求藥草者，正是 從生至終不瞋人眼睛及其人髓。若得此藥，得全王命；若不得者，命在不久。於諸國土無有此人。』</sent>
<sent type="main" lang="kor" page="19a-19b" n="7">大^臣이 닐오ᄃᆡ 나다가며브터 嗔心 아니ᄒᆞᄂᆞᆫ 사ᄅᆞᄆᆡ 누ᇆᄌᆞᅀᆞ와 骨髓왜니ᅌᅵ다</sent>
<sent type="main" lang="chi" page="19b" n="1">太子聞已，心生憂惱，</sent>
<sent type="main" lang="kor" page="19b" n="1">太子ㅣ 듣고 닐오ᄃᆡ 내 모미 ᄲᅥ즛ᄒᆞ도다</sent>
<sent type="main" lang="chi" page="19b" n="2">卽報大臣：『今我身者似是其人。此事亦難。</sent>
<sent type="main" lang="kor" page="19b" n="2">大臣이 닐오ᄃᆡ 太子ㅣ 그런 사ᄅᆞ미시면 이 이리 어렵도소ᅌᅵ다</sent>
<sent type="main" lang="chi" page="19b" n="3">何以故？天下所重莫若己身。』</sent>
<sent type="main" lang="kor" page="19b" n="3">天下애 앗가ᄫᆞᆫ 거시 몸 ᄀᆞᄐᆞ니 업스니ᅌᅵ다</sent>
<sent type="main" lang="chi" page="19b" n="4">太子言：『不如諸臣所言也。</sent>
<sent type="main" lang="kor" page="19b" n="4">太子ㅣ 닐오ᄃᆡ 그듸냇 말 ᄀᆞᆮ디 아니호니</sent>
<sent type="main" lang="chi" page="20a" n="1">但使父王病得損者，假使捨百千身，亦不爲難，況我今日此穢身也？』</sent>
<sent type="main" lang="kor" page="20a" n="1">오직 아바니ᇝ 病이 됴ᄒᆞ실씨언뎌ᇰ 모ᄆᆞᆯ 百千 디위 ᄇᆞ료민ᄃᆞᆯ 므스기 어려ᄫᅳ료</sent>
<sent type="main" lang="chi" page="20a" n="2">大臣報言：『如此之事，隨太子意。』</sent>
<sent type="main" lang="kor" page="20a" n="2">大臣이 닐오ᄃᆡ 그러면 太子ㅅ ᄠᅳᆮ다히 호리ᅌᅵ다</sent>
<!--『若使此藥能除父王病者，宜應速辦此事。』-->
<sent type="main" lang="chi" page="20a" n="3">忍辱太子卽入宮中，到其母所，頭面禮足，合掌向母，而作是言：</sent>
<sent type="main" lang="kor" page="20a" n="3">그ᄢᅴ 忍辱太子ㅣ 깃거 어마니ᇝ긔 드러가 ᄉᆞᆯᄫᅩᄃᆡ</sent>
<sent type="main" lang="chi" page="20a" n="4">『今者此身，欲爲父王作治病藥。</sent>
<sent type="main" lang="kor" page="20a" n="4">이제 이 모ᄆᆞ로 아바님 위ᄒᆞ야 病엣 藥ᄋᆞᆯ 지ᅀᅮ려 ᄒᆞ노니</sent>
<sent type="main" lang="chi" page="20a" n="5">恐其身命不得存立，是故與母共別。</sent>
<sent type="main" lang="kor" page="20a" n="5">목수미 몯 이실까 너겨 여희ᅀᆞᄫᆞ라 오니</sent>
<sent type="main" lang="chi" page="20a-20b" n="6">願母莫憂苦，戀慕其子。』</sent>
<sent type="main" lang="kor" page="20a-20b" n="6">願^ᄒᆞᆫᄃᆞᆫ 어마니미 그려 마ᄅᆞ쇼셔</sent>
<sent type="main" lang="chi" page="20b" n="1">其母聞是語已，心生悶絕，忘失四方，譬如人噎，又不得咽，不能勸進，又不得吐，不能勸止。卽前抱其太子，悶絕，</sent>
<sent type="main" lang="kor" page="20b" n="1">어마니미 드르시고 안답ᄭᅵ샤 낫ᄃᆞ라 아ᄂᆞ샤 것ᄆᆞᄅᆞ죽거시ᄂᆞᆯ</sent>
<sent type="main" lang="chi" page="20b" n="2">以冷水灑面，良久乃穌。</sent>
<sent type="main" lang="kor" page="20b" n="2">ᄎᆞᆫ 믈 ᄲᅳ리여ᅀᅡ ᄭᆡ시니라</sent>
<!--爾時太子白其母言：『父王身命，須臾之間，不得久停。宜時速辦，令王服之。』-->
<sent type="main" lang="chi" page="20b" n="3">爾時太子卽呼大臣、諸小國王，於大衆中，卽宣此言：</sent>
<sent type="main" lang="kor" page="20b" n="3">그ᄢᅴ 太子ㅣ 大臣과 小國王ᄃᆞᆯᄒᆞᆯ 블러 大衆 中에 닐오ᄃᆡ</sent>
<sent type="main" lang="chi" page="20b" n="4">『我身今者與大衆別。</sent>
<sent type="main" lang="kor" page="20b" n="4">내 이제 大衆과 여희노라 ᄒᆞ야ᄂᆞᆯ</sent>
<sent type="main" lang="chi" page="20b" n="5">爾時大臣卽呼旃陀羅，</sent>
<sent type="main" lang="kor" page="20b" n="5">大臣이 즉자히 栴陀羅ᄅᆞᆯ 블러</sent>
<sent type="note" lang="kor" page="20b-21a" n="6">栴陀羅ᄂᆞᆫ 東土ㅅ 마래 嚴^幟니 모딘 일로 제 보람ᄒᆞ야 ᄒᆞ니ᄂᆞ다 혼 마리라</sent>
<sent type="note" lang="kor" page="21a" n="1">常例ㅅ 사ᄅᆞᆷ과 닫 사ᄂᆞ니 져재 드ᇙ 저기어든 대ᄅᆞᆯ 두드리거나 드리ᄎᆞ거나 ᄒᆞ면 사ᄅᆞ미 다 두리여 숨ᄂᆞ니라</sent>
<sent type="main" lang="chi" page="21a" n="2">斷骨出髓，剜其兩目。</sent>
<sent type="main" lang="kor" page="21a" n="2">ᄲᅧ를 그처 骨髓 내오 두 누ᇆᄌᆞᅀᆞᄅᆞᆯ 우의여 내니라</sent>
<sent type="main" lang="chi" page="21a" n="3">「爾時大臣卽擣此藥，奉上大王。</sent>
<sent type="main" lang="kor" page="21a" n="3">그ᄢᅴ 大臣이 이 藥 ᄆᆡᇰᄀᆞ라 大王ᄭᅴ 받ᄌᆞᄫᆞᆫ대</sent>
<sent type="main" lang="chi" page="21a" n="4">王卽服之，病得除差。病既差已，</sent>
<sent type="main" lang="kor" page="21a" n="4">王이 좌시고 病이 됴ᄒᆞ샤</sent>
<!--問諸大臣：『汝等於何得此妙藥，除我患苦，得全身命？』大臣白王：『今此藥者，忍辱太子之所辦耳。非諸臣力所堪辦也。』-->
<sent type="main" lang="chi" page="21a" n="5">王聞是語，心驚毛豎，微聲問諸臣言：『忍辱太子今在何所？』</sent>
<sent type="main" lang="kor" page="21a" n="5">이 말 드르시고 놀라 臣下ᄃᆞ려 무르샤ᄃᆡ 太子ㅣ 이제 어듸 잇ᄂᆞ뇨</sent>
<sent type="main" lang="chi" page="21a-21b" n="6">大臣答言：『太子今者在外，身體傷損，命不云遠。』</sent>
<sent type="main" lang="kor" page="21a-21b" n="6">大臣^이 ᄉᆞᆯᄫᅩᄃᆡ 太子ㅅ 모미 傷ᄒᆞ야 命이 머디 아니ᄒᆞ시ᅌᅵ다</sent>
<sent type="main" lang="chi" page="21b" n="1">王聞是語，舉聲大哭：『怪哉！怪哉！』</sent>
<sent type="main" lang="kor" page="21b" n="1">王이 드르시고 ᄯᅡ해 디여 우르샤</sent>
<sent type="main" lang="chi" page="21b" n="2">自投於地，塵土坌身：『如我今者，實自無情。云何乃能服此子藥？』往到子所，其命已終。</sent>
<sent type="main" lang="kor" page="21b" n="2">모매 몬ᄌᆡ 무티시고 太子ᄭᅴ 가시니 ᄒᆞ마 命終ᄒᆞ거늘</sent>
<sent type="main" lang="chi" page="21b" n="3">王及夫人及諸臣民，無量大衆前後圍遶。</sent>
<sent type="main" lang="kor" page="21b" n="3">王과 夫人괘 臣下와 百姓과 無量 大衆이 앏뒤헤 圍繞ᄒᆞ얫더니</sent>
<sent type="main" lang="chi" page="21b-22a" n="4">其母懊惱，投身死尸：『以我宿世有諸過惡，今令子身受是苦也。今我身者，何不碎末如塵，乃令我子喪失身命。』</sent>
<sent type="main" lang="kor" page="21b-22a" n="4">어마니미 太子ㅅ 우희 업더디여 슬^흐시더라</sent>
<sent type="main" lang="chi" page="22a" n="1">爾時父王及諸小王</sent>
<sent type="main" lang="kor" page="22a" n="1">그ᄢᅴ 父王과 小王ᄃᆞᆯ히</sent>
<sent type="note" lang="kor" page="22a" n="2">小王ᄋᆞᆫ 혀근 王이라</sent>
<sent type="main" lang="chi" page="22a" n="3">卽以牛頭栴檀香木，積以成[卄/積]闍維太子所有身骨，</sent>
<sent type="main" lang="kor" page="22a" n="3">牛頭栴檀香 남ᄀᆞ로 太子 ᄉᆞᄅᆞ시고</sent>
<sent type="main" lang="chi" page="22a" n="4">復以七寶起塔供養。」</sent>
<sent type="main" lang="kor" page="22a" n="4">七寶塔 셰여 供養ᄒᆞ더시니라</sent>
<sent type="main" lang="chi" page="22a" n="5">爾時世尊告彌勒菩薩善男子等大衆：</sent>
<sent type="main" lang="kor" page="22a" n="5">世尊이 彌勒菩薩ᄃᆞ려 니ᄅᆞ샤ᄃᆡ</sent>
<sent type="main" lang="chi" page="22a" n="6">「當知爾時波羅奈大王者，今現我父悅頭檀是；</sent>
<sent type="main" lang="kor" page="22a" n="6">波羅㮈大王ᄋᆞᆫ 이젯 내 아바님 閱頭檀이시고</sent>
<sent type="main" lang="chi" page="22a-22b" n="7">爾時母者，今現我母摩耶是；</sent>
<sent type="main" lang="kor" page="22a-22b" n="7">그ᄢᅴᆺ 어마니ᄆᆞᆫ 이젯 내 어마님 摩^耶ㅣ시고</sent>
<sent type="main" lang="chi" page="22b" n="1">忍辱太子者，今我身是。</sent>
<sent type="main" lang="kor" page="22b" n="1">忍辱太子ᄂᆞᆫ 이젯 내 모미라</sent>
<sent type="main" lang="chi" page="22b" n="2">菩薩於無量阿僧祇劫孝養父母，</sent>
<sent type="main" lang="kor" page="22b" n="2">菩薩이 無量 阿僧祇 劫에 父母 孝養ᄒᆞᅀᆞᄫᅩᄃᆡ</sent>
<sent type="note" lang="kor" page="22b" n="3">菩薩ᄋᆞᆫ ᄌᆞ걋 모ᄆᆞᆯ 니르시니라</sent>
<sent type="main" lang="chi" page="22b" n="4">衣被、飲食、房舍、臥具，</sent>
<sent type="main" lang="kor" page="22b" n="4">오시며 차바니며 지비며 니블 ᅀᅭ히며</sent>
<sent type="main" lang="chi" page="22b" n="5">乃至身肉骨髓，其事如是，</sent>
<sent type="main" lang="kor" page="22b" n="5">모맷 骨髓 니르리 ᄡᅥ 호미 이러호니</sent>
<sent type="main" lang="chi" page="22b" n="6">以此因緣自致成佛。</sent>
<sent type="main" lang="kor" page="22b" n="6">이리 혼 因緣으로 成佛호매 니르로니</sent>
<sent type="main" lang="chi" page="22b-23a" n="7">今此寶塔從地踊出者，卽是我爲其父母捨此骨髓及其身命，</sent>
<sent type="main" lang="kor" page="22b-23a" n="7">이제 이 塔이 ᄯᅡ해셔 소사나ᄆᆞᆫ ^ 곧 이 내 父母 위ᄒᆞᅀᆞᄫᅡ 목숨 ᄇᆞ려늘</sent>
<sent type="main" lang="chi" page="23a" n="1">卽於此處起塔供養。</sent>
<sent type="main" lang="kor" page="23a" n="1">곧 이 ᄯᅡ해 塔ᄋᆞᆯ 셰여 供養ᄒᆞ시더니</sent>
<sent type="main" lang="chi" page="23a" n="2">我今成佛，卽踊現其前。」</sent>
<sent type="main" lang="kor" page="23a" n="2">내 이제 成佛ᄒᆞᆯᄊᆡ 알ᄑᆡ 소사냇ᄂᆞ니라</sent>
<sent type="main" lang="chi" page="23a" n="3">爾時大衆中無量人、天、諸龍、鬼神，聞是語已，悲喜交集，淚下滿目，</sent>
<sent type="main" lang="kor" page="23a" n="3">그ᄢᅴ 大衆 中에 그지업슨 人 天 龍 鬼神이 이 말 듣ᄌᆞᆸ고 누ᇇ믈 흘리며</sent>
<sent type="main" lang="chi" page="23a" n="4">異口同音讚歎如來百千功德，</sent>
<sent type="main" lang="kor" page="23a" n="4">ᄒᆞᆫ 소리로 如來ㅅ 功德을 讚嘆ᄒᆞᅀᆞᆸ고</sent>
<sent type="main" lang="chi" page="23a-23b" n="5">尋時發於阿耨多羅三藐三菩提心；</sent>
<sent type="main" lang="kor" page="23a-23b" n="5">즉자히 阿耨多羅三藐^三菩提心ᄋᆞᆯ 發ᄒᆞ며</sent>
<sent type="main" lang="kor" page="23b" n="1">ᄯᅩ 無量 百千 衆生이 聲聞 辟支佛心ᄋᆞᆯ 發ᄒᆞ며</sent> <!-- 저경 미확인-->
<sent type="main" lang="chi" page="23b" n="2">復有無量人得須陀洹果乃至阿羅漢道；</sent>
<sent type="main" lang="kor" page="23b" n="2">ᄯᅩ 無量 사ᄅᆞ미 須陀洹果 阿羅漢道애 니르며</sent>
<sent type="main" lang="chi" page="23b" n="3">復有無量百千萬億菩薩摩訶薩，</sent>
<sent type="main" lang="kor" page="23b" n="3">ᄯᅩ 無量 百千萬億 菩薩摩訶薩이 아니 오라아</sent>
<sent type="main" lang="chi" page="23b-24a" n="4">不久當得阿耨多羅三藐三菩提。</sent>
<sent type="main" lang="kor" page="23b-24a" n="4">阿耨多羅三藐三菩提를 ^ 得ᄒᆞ시리러라</sent>
<!--是故，當知如來今者眞是孝養父母。復次，菩薩本知母人之德，以其本願如是，生如來身。以生如來，滿本願故，不堪受其禮故，因其將終。-->
<sent type="main" lang="chi" page="24a" n="1">爾時大衆異口同音讚歎摩耶：</sent>
<sent type="main" lang="kor" page="24a" n="1">그ᄢᅴ 大衆이 ᄒᆞᆫ 소리로 摩耶ᄅᆞᆯ 讚嘆ᄒᆞᅀᆞᄫᅩᄃᆡ</sent>
<sent type="main" lang="chi" page="24a" n="2">「善哉摩耶！得生如來，天人世間無與等者。」</sent>
<sent type="main" lang="kor" page="24a" n="2">됴ᄒᆞ실쎠 摩耶ㅣ 如來ᄅᆞᆯ 나ᄊᆞᄫᆞ실쎠 天人世間애 ᄀᆞᆯᄫᆞ리 업스샷다 ᄒᆞ더라</sent>
<sent type="main" lang="chi" page="24a" n="3">爾時闥婆摩羅卽從座起，偏袒右肩，胡跪合掌，而白佛言：</sent>
<sent type="main" lang="kor" page="24a" n="3">그저긔 闥婆摩羅ㅣ 座애셔 니러나아 부텨ᄭᅴ ᄉᆞᆯᄫᅩᄃᆡ</sent>
<sent type="main" lang="chi" page="24a-24b" n="4">「世尊！摩耶夫人修何功德？以何因緣得生如來？」</sent>
<sent type="main" lang="kor" page="24a-24b" n="4">世尊하 摩耶夫人이 엇던 功德을 닷ᄀᆞ시며 ^ 엇던 因緣으로 如來ᄅᆞᆯ 나ᄊᆞᄫᆞ시니ᅌᅵᆺ고</sent>
<!--佛言：「善聽！吾當爲汝分別解說。」-->
<sent type="main" lang="chi" page="24b" n="1">　佛言：「乃往過去久遠不可計劫，有佛出世，</sent>
<sent type="main" lang="kor" page="24b" n="1">부톄 니ᄅᆞ샤ᄃᆡ 디나건 오란 劫에</sent>
<!--號毘婆尸如來．應供．正遍知．明行足．善逝．世間解．無上士．調御丈夫．天人師．佛．世尊，出現於世，乃至正法、-->
<sent type="main" lang="chi" page="24b" n="2">像法滅已。爾時有國號波羅奈。</sent>
<sent type="main" lang="kor" page="24b" n="2">毗婆尸如來ㅅ 像法 後에 나라히 이쇼ᄃᆡ 일후미 波羅㮈러라</sent>
<sent type="main" lang="chi" page="24b" n="3">去城不遠有山，名曰聖所遊居，</sent>
<sent type="main" lang="kor" page="24b" n="3">城 아니 머리 뫼히 이쇼ᄃᆡ 일후미 聖所遊居ㅣ러니</sent>
<sent type="note" lang="kor" page="24b" n="4">聖所遊居는 聖人 노녀 사ᄅᆞ시ᄂᆞᆫ ᄃᆡ라 혼 마리니</sent>
<sent type="note" lang="kor" page="24b-25a" n="5">百千 辟支佛이 이 뫼해 이시며 無量 五通神^仙이 ᄯᅩ 이실ᄊᆡ 일후믈 지흐니라</sent>
<!--以有百千辟支佛住此山中故，無量五通神仙亦住其中。以多仙聖止住其中故，號聖遊居山。-->
<sent type="main" lang="chi" page="25a" n="1">其山有一仙人住在南窟，復有一仙住在北窟。</sent>
<sent type="main" lang="kor" page="25a" n="1">그 뫼해 ᄒᆞᆫ 仙人ᄋᆞᆫ 南녁 堀애 잇고 ᄒᆞᆫ 仙人ᄋᆞᆫ 北녁 堀애 잇거든</sent>
<sent type="main" lang="chi" page="25a" n="2">二山中間有一泉水，其泉水邊有一平石。</sent>
<sent type="main" lang="kor" page="25a" n="2">두 山 ᄊᆞᅀᅵ예 ᄒᆞᆫ ᄉᆡ미 잇고 그 믌 ᄀᆞᅀᅢ 平ᄒᆞᆫ 돌히 잇더라</sent>
<sent type="main" lang="chi" page="25a" n="3">「爾時南窟仙人在此石上，</sent>
<sent type="main" lang="kor" page="25a" n="3">그ᄢᅴ 南녁 堀앳 仙人이 이 돌 우희 이셔</sent>
<sent type="main" lang="chi" page="25a" n="4">浣衣洗足已，便還所止。去後未久，有一雌鹿來飲泉水。</sent>
<sent type="main" lang="kor" page="25a" n="4">옷 ᄲᆞᆯ며 발 싯고 니거늘 ᄒᆞᆫ 암사ᄉᆞ미 와 옷 ᄲᆞ론 므를 먹고</sent>
<sent type="main" lang="chi" page="25a" n="5">次第到浣衣處，卽飲是石上浣垢衣汁。飲此衣垢汁已，迴頭反顧，自舐小便處。</sent>
<sent type="main" lang="kor" page="25a" n="5">모ᄀᆞᆯ 도ᄅᆞᅘᅧ 오좀 누는 ᄯᅡᄒᆞᆯ 할ᄒᆞ니</sent>
<sent type="main" lang="chi" page="25a-25b" n="6">「爾時雌鹿尋便懷妊，月滿產生。鹿產生法，</sent>
<sent type="main" lang="kor" page="25a-25b" n="6">그 사ᄉᆞ^미 삿기 ᄇᆡ여 ᄃᆞᆯ ᄎᆞ거늘</sent>
<sent type="main" lang="chi" page="25b" n="1">要還向本得胎處。卽還水邊，住本石上，悲鳴宛轉，產生一女。</sent>
<sent type="main" lang="kor" page="25b" n="1">그 돌 우희 도라와 슬피 울오 ᄒᆞᆫ 겨지블 나ᄊᆞᄫᆞ니라</sent>
<sent type="main" lang="chi" page="25b" n="2">爾時仙人聞此鹿悲鳴大喚。爾時南窟仙人聞是鹿大悲鳴聲，心生憐愍，卽出往看，</sent>
<sent type="main" lang="kor" page="25b" n="2">그ᄢᅴ 南堀앳 仙人이 사ᄉᆞᄆᆡ 우룸 쏘리 듣고 어엿비 너겨 가 보니</sent>
<sent type="main" lang="chi" page="25b" n="3">見此雌鹿產生一女。爾時鹿母宛轉舐之，見仙人往，便捨而去。</sent>
<sent type="main" lang="kor" page="25b" n="3">암사ᄉᆞ미 ᄒᆞᆫ ᄯᆞ니ᄆᆞᆯ 나하 두고 할타가 仙人ᄋᆞᆯ 보고 나ᄃᆞᄅᆞ니라</sent>
<sent type="main" lang="chi" page="25b" n="4">「爾時仙人見此女兒，形相端正，人相具足。見是事已，心生憐愍，卽以草衣裹拭將還，</sent>
<sent type="main" lang="kor" page="25b" n="4">그ᄢᅴ 仙人이 그 ᄯᆞ니ᄆᆞᆯ 어엿비 너겨 草衣로 슷봇고</sent>
<sent type="note" lang="kor" page="25b" n="5">草衣ᄂᆞᆫ 프ᅀᅥᇰ귀 오시라</sent>
<sent type="main" lang="chi" page="25b-26a" n="6">採衆妙果，</sent>
<sent type="main" lang="kor" page="25b-26a" n="6">뫼ᅀᆞᄫᅡ다가 ^ 果實 ᄠᅡ 머겨 기르ᅀᆞᄫᆞ니</sent>
<sent type="main" lang="chi" page="26a" n="1">隨時將養，漸漸長大，至年十四。其父愛念，</sent>
<sent type="main" lang="kor" page="26a" n="1">나히 열네히어시ᄂᆞᆯ 그 아비 ᄉᆞ라ᇰᄒᆞ야</sent>
<sent type="note" lang="kor" page="26a" n="2">그 아비ᄂᆞᆫ 仙人ᄋᆞᆯ 니르니라</sent>
<sent type="main" lang="chi" page="26a" n="3">常使宿火，令不斷絕。</sent>
<sent type="main" lang="kor" page="26a" n="3">샤ᇰ녜 블 부드ᇙ ᄌᆞ비ᄅᆞᆯ 시기ᅀᆞᄫᅢᆺ더니</sent>
<sent type="main" lang="chi" page="26a" n="4">忽於一日，心不謹慎，便使火滅。</sent>
<sent type="main" lang="kor" page="26a" n="4">ᄒᆞᆯᄅᆞᆫ 조심 아니ᄒᆞ샤 브를 ᄢᅳ긔 ᄒᆞ야시ᄂᆞᆯ</sent>
<sent type="main" lang="chi" page="26a" n="5">其父苦責數已，語其女言：</sent>
<sent type="main" lang="kor" page="26a" n="5">그 아비 그 ᄯᆞ니ᄆᆞᆯ 구짓고</sent>
<sent type="main" lang="chi" page="26a" n="6">『我長身已來，未曾使此火滅。汝今日云何令滅？北窟有火，汝可往取。』</sent>
<sent type="main" lang="kor" page="26a" n="6">北녁 堀애 브리ᅀᆞᄫᅡ 블 가져 오라 ᄒᆞ야ᄂᆞᆯ</sent>
<sent type="main" lang="chi" page="26a" n="7">「爾時鹿女卽隨父教，往詣北窟。</sent>
<sent type="main" lang="kor" page="26a" n="7">그 ᄯᆞ니미 아ᄇᆡ 말 드르샤 北堀로 가시니</sent>
<sent type="main" lang="chi" page="26a-26b" n="8">步步舉足皆生蓮華，</sent>
<sent type="main" lang="kor" page="26a-26b" n="8">거름마다 발 드르신 ᄯᅡ해 ^ 다 蓮花ㅣ 나니</sent>
<sent type="main" lang="chi" page="26b" n="1">隨其蹤跡，行伍次第，如似街陌。</sent>
<sent type="main" lang="kor" page="26b" n="1">자최ᄅᆞᆯ 조차 느러니 次第로 길 ᄀᆞᆮ더니</sent>
<sent type="main" lang="chi" page="26b" n="2">往至北窟，從彼仙人乞求少火。</sent>
<sent type="main" lang="kor" page="26b" n="2">北堀애 가 블 빌이쇼셔 ᄒᆞ야시ᄂᆞᆯ</sent>
<sent type="main" lang="chi" page="26b" n="3">爾時仙人 見此女人福德，如是足下 生於蓮華，報言：</sent>
<sent type="main" lang="kor" page="26b" n="3">그 仙人이 이 ᄯᆞ니ᄆᆡ 福德이 자최마다 蓮花ㅣ 나논 고ᄃᆞᆯ 보고 닐오ᄃᆡ</sent>
<sent type="main" lang="chi" page="26b" n="4">『欲得火者，汝當右遶我窟，滿足七匝。』</sent>
<sent type="main" lang="kor" page="26b" n="4">블옷 얻고져 ᄒᆞ거든 네 올ᄒᆞᆫ 녁그로 내 堀ᄋᆞᆯ 닐굽 번 가ᇝ돌라</sent>
<sent type="main" lang="chi" page="26b" n="5">行伍次第了了分明，隨其舉足，皆生蓮華。遶七匝已，語其女言：『欲得火者，復當在此右邊還歸去者。當與汝火。』「爾時鹿女爲得火故，隨教而去。其女去後未久之間，</sent>
<sent type="main" lang="kor" page="26b" n="5">그 ᄯᆞ니미 닐온 야ᅌᆞ로 ᄒᆞ고 니거시ᄂᆞᆯ</sent>
<sent type="main" lang="chi" page="26b-27a" n="6">波羅奈王將諸大臣，百千萬衆，前後圍遶，千乘萬騎，</sent>
<sent type="main" lang="kor" page="26b-27a" n="6">이ᅀᅳᆨ고 波羅㮈 ^ 王이 한 사ᄅᆞᆷ 더블오</sent>
<sent type="main" lang="chi" page="27a" n="1">入山遊獵，馳逐群鹿。波羅奈王獨乘名象，往到北窟仙人所，見其</sent>
<sent type="main" lang="kor" page="27a" n="1">그 뫼해 山行 가샤 北堀애 仙人 잇ᄂᆞᆫ ᄃᆡ 가 보시니</sent>
<sent type="main" lang="chi" page="27a" n="2">蓮華遶窟行列。</sent>
<sent type="main" lang="kor" page="27a" n="2">蓮花ㅣ 堀ᄋᆞᆯ 둘어 느러니 냇거늘</sent>
<sent type="main" lang="chi" page="27a" n="3">爾時大王心生歡喜，歎言：</sent>
<sent type="main" lang="kor" page="27a" n="3">大王이 과ᄒᆞ샤 讚嘆ᄒᆞ샤ᄃᆡ</sent>
<sent type="main" lang="chi" page="27a" n="4">『善哉！善哉！大德神仙！大仙導師！福德巍巍，其事如是！』</sent>
<sent type="main" lang="kor" page="27a" n="4">됴ᄒᆞᆯ쎠 됴ᄒᆞᆯ쎠 大德 大仙이 福德이 노ᄑᆞ샤 이러ᄒᆞ샷다 ᄒᆞ야시ᄂᆞᆯ</sent>
<sent type="main" lang="chi" page="27a" n="5">「爾時仙人卽白王言：『大王！當知</sent>
<sent type="main" lang="kor" page="27a" n="5">仙人이 王ᄭᅴ ᄉᆞᆯᄫᅩᄃᆡ 大王하 아ᄅᆞ쇼셔</sent>
<sent type="main" lang="chi" page="27a-27b" n="6">此蓮華者，非我所能。』</sent>
<sent type="main" lang="kor" page="27a-27b" n="6">이 蓮^花ᄂᆞᆫ 내ᄋᆡ 어디로미 아니니ᅌᅵ다</sent>
<sent type="main" lang="chi" page="27b" n="1">王言：『非大師者，是誰所爲。』</sent>
<sent type="main" lang="kor" page="27b" n="1">王이 니ᄅᆞ샤ᄃᆡ 大師 ᄒᆞ샨 일 아니면 뉘 혼 거시ᅌᅵᆺ고</sent>
<sent type="note" lang="kor" page="27b" n="2">大師ᄂᆞᆫ 큰 스스ᅌᅵ니 그 仙人ᄋᆞᆯ 니르시니라</sent>
<sent type="main" lang="chi" page="27b" n="3">報言：『大王！是南窟仙人生育一女，</sent>
<sent type="main" lang="kor" page="27b" n="3">仙人이 ᄉᆞᆯᄫᅩᄃᆡ 大王하 이 南堀ㅅ 仙人이 ᄒᆞᆫ ᄯᆞᄅᆞᆯ 길어 내니</sent>
<sent type="main" lang="chi" page="27b" n="4">姿容端正，人相具足，世間難有。</sent>
<sent type="main" lang="kor" page="27b" n="4">야ᇰᄌᆡ 端正ᄒᆞ야 世間애 쉽디 몯ᄒᆞ니</sent>
<sent type="main" lang="chi" page="27b-28a" n="5">其女行時，隨其足下皆生蓮華。』</sent>
<sent type="main" lang="kor" page="27b-28a" n="5">그 ᄯᆞᆯ ᄒᆞ니ᇙ 時節에 자최마다 蓮花ㅣ 나ᄂᆞ니ᅌᅵ^다</sent>
<sent type="main" lang="chi" page="28a" n="1">王聞是語，心生歡喜，卽往南窟，</sent>
<sent type="main" lang="kor" page="28a" n="1">王이 드르시고 즉자히 南堀애 가샤</sent>
<sent type="main" lang="chi" page="28a" n="2">見彼仙人，頭面禮足。爾時仙人卽出問訊：『大王！遠涉途路，得無疲極。』爾時大王報仙人言：</sent>
<sent type="main" lang="kor" page="28a" n="2">뎌 仙人ᄋᆞᆯ 보샤 禮數ᄒᆞ시고 니ᄅᆞ샤ᄃᆡ</sent>
<sent type="main" lang="chi" page="28a" n="3">『聞君有女，欲求婚姻。』</sent>
<sent type="main" lang="kor" page="28a" n="3">ᄯᆞᄅᆞᆯ 두겨시다 듣고 婚姻ᄋᆞᆯ 求ᄒᆞ노ᅌᅵ다</sent>
<sent type="main" lang="chi" page="28a" n="4">「爾時仙人報大王言：『貧身有此一女，稚小無知，未有所識。</sent>
<sent type="main" lang="kor" page="28a" n="4">仙人이 ᄉᆞᆯᄫᅩᄃᆡ 내 ᄒᆞᆫ ᄯᆞᄅᆞᆯ 뒤쇼ᄃᆡ 져머 어리오</sent>
<sent type="main" lang="chi" page="28a" n="5">少小已來住此深山，未閑人事，</sent>
<sent type="main" lang="kor" page="28a" n="5">아ᄒᆡ ᄢᅴ브터 深山애 이셔 사ᄅᆞᄆᆡ 이리 설우르고</sent>
<sent type="main" lang="chi" page="28a" n="6">服草食果。</sent>
<sent type="main" lang="kor" page="28a" n="6">플옷 닙고 나못 여름 먹ᄂᆞ니</sent>
<sent type="main" lang="chi" page="28a-28b" n="7">王今云何乃欲顧錄？</sent>
<sent type="main" lang="kor" page="28a-28b" n="7">王이 므슴 호려 져주시ᄂᆞ니^ᅌᅵᆺ고</sent>
<sent type="main" lang="chi" page="28b" n="1">又此女者，畜生所生。』卽以上事向王具說。</sent>
<sent type="main" lang="kor" page="28b" n="1">ᄯᅩ 이 ᄯᆞᄅᆞᆫ 畜生ᄋᆡ 나혼 거시ᅌᅵ다 ᄒᆞ고 根源을 다 ᄉᆞᆯᄫᅡᄂᆞᆯ</sent>
<sent type="main" lang="chi" page="28b" n="2">王言：『雖爾無苦。』問其父言：『鹿女者今在何許？』</sent>
<sent type="main" lang="kor" page="28b" n="2">王이 니ᄅᆞ샤ᄃᆡ 그러ᄒᆞ야도 므던ᄒᆞ니 이제 어듸 잇ᄂᆞ니ᅌᅵᆺ고</sent>
<sent type="main" lang="chi" page="28b" n="3">報言大王：『在此草窟。』</sent>
<sent type="main" lang="kor" page="28b" n="3">ᄉᆞᆯᄫᅩᄃᆡ 이 堀애 잇ᄂᆞ니ᅌᅵ다</sent>
<sent type="main" lang="chi" page="28b" n="4">爾時大王卽入窟中，見其鹿女，心生歡喜。</sent>
<sent type="main" lang="kor" page="28b" n="4">그ᄢᅴ 大王이 堀애 드러 보시고 깃그샤</sent>
<sent type="main" lang="chi" page="28b" n="5">卽以沐浴香湯，</sent>
<sent type="main" lang="kor" page="28b" n="5">즉자히 香湯애 沐浴ᄒᆡᅇᅧ</sent>
<sent type="note" lang="kor" page="28b" n="6">香湯ᄋᆞᆫ 香 글휸 므리라</sent>
<sent type="main" lang="chi" page="28b-29a" n="7">名衣上服，百寶瓔珞莊嚴其身，</sent>
<sent type="main" lang="kor" page="28b-29a" n="7">위두ᄒᆞᆫ 오ᄉᆞ로 빗이시고 보ᄇᆡ 瓔珞ᄋᆞ^로 莊嚴ᄒᆡ시고</sent>
<sent type="main" lang="chi" page="29a" n="1">乘大名象，百千導從，</sent>
<sent type="main" lang="kor" page="29a" n="1">큰 象 ᄐᆡ오시고 百千 사ᄅᆞ미 侍衛ᄒᆞ야 呈才ᄒᆞ며</sent>
<sent type="note" lang="kor" page="29a" n="2">呈才ᄂᆞᆫ ᄌᆡ조ᄅᆞᆯ ᄂᆞᆷ 뵐씨니 노ᄅᆞᆺ ᄒᆞ야 ᄂᆞᆷ 뵈요ᄆᆞᆯ 呈才라 ᄒᆞᄂᆞ니라</sent>
<sent type="main" lang="chi" page="29a" n="3">作倡伎樂，還歸本國。爾時鹿女從生已來，未曾見如此大衆，心驚怖懼。</sent>
<sent type="main" lang="kor" page="29a" n="3">푸ᇰ류ᄒᆞ야 나라해 도라오시니 그 ᄯᆞ니미 몯 보던 한 사ᄅᆞᄆᆞᆯ 두리여 ᄒᆞ더시다</sent>
<sent type="main" lang="chi" page="29a" n="4">「爾時其父上高山頂，遙看其女，目不暫捨，而作是念：</sent>
<sent type="main" lang="kor" page="29a" n="4">그 아비 노ᄑᆞᆫ 묏 그테 올아 울며 ᄇᆞ라며 너교ᄃᆡ</sent>
<sent type="main" lang="chi" page="29a" n="5">『我今遙觀我女，遠去不現，當還本處，悲號懊惱，流淚滿目。我生育此女未有所知，與我遠別。』</sent>
<sent type="main" lang="kor" page="29a" n="5">내 이 ᄯᆞᄅᆞᆯ 나하 길오니 ᄒᆞᆫ 일도 몰라셔 날 여희여 가ᄂᆞ니</sent>
<sent type="main" lang="chi" page="29a-29b" n="6">復作是念：『我今住此，不應餘轉。</sent>
<sent type="main" lang="kor" page="29a-29b" n="6">내 ^ 이ᅌᅦ 이셔 년듸 옮디 아니호리니</sent>
<sent type="main" lang="chi" page="29b" n="1">何以故？若我女反顧後望不見我者，令女憂苦。』</sent>
<sent type="main" lang="kor" page="29b" n="1">ᄒᆞ다가 내 ᄯᆞ리 뒤도라 날 ᄇᆞ라다가 보디 몯ᄒᆞ면 시름ᄒᆞ야 츠기 너기리라 ᄒᆞ야</sent>
<sent type="main" lang="chi" page="29b" n="2">佇立良久，女去不現，竟不迴顧。</sent>
<sent type="main" lang="kor" page="29b" n="2">오래 셔아 이셔 ᄇᆞ라더니 그 ᄯᆞ니미 몯 보ᄃᆞ록 가ᄃᆡ 乃終내 도라보디 아니ᄒᆞ야시ᄂᆞᆯ</sent>
<sent type="main" lang="chi" page="29b" n="3">「爾時其父心生恚恨，而作是言：『畜生所生，故不妄也。</sent>
<sent type="main" lang="kor" page="29b" n="3">그 아비 애ᄃᆞ라 닐오ᄃᆡ 畜生ᄋᆡ 나혼 거실ᄊᆡ 그러ᄒᆞ도다</sent>
<sent type="main" lang="chi" page="29b" n="4">我小長養，今得成人。</sent>
<sent type="main" lang="kor" page="29b" n="4">내 져믄 ᄢᅴ브터 길어 사ᄅᆞᆷ ᄃᆞ외야</sent>
<sent type="main" lang="chi" page="29b-30a" n="5">爲王所念，而反孤棄。』</sent>
<sent type="main" lang="kor" page="29b-30a" n="5">王ᄋᆡ ᄉᆞ^라ᇰᄒᆞ샤미 ᄃᆞ외야ᄂᆞᆫ 도ᄅᆞᅘᅧ 나ᄅᆞᆯ ᄇᆞ리ᄂᆞ다 ᄒᆞ고</sent>
<sent type="main" lang="chi" page="30a" n="1">卽入窟中 誦持咒術 而咒其女：</sent>
<sent type="main" lang="kor" page="30a" n="1">堀애 드러 呪術을 외와 그 ᄯᆞᄅᆞᆯ 비로ᄃᆡ</sent>
<sent type="main" lang="chi" page="30a" n="2">『王若遇汝薄者，皎然不論。</sent>
<sent type="main" lang="kor" page="30a" n="2">王ᄇᆞᆺ 너를 ᄉᆞ라ᇰ티 아니ᄒᆞ시린댄 커니와</sent>
<sent type="main" lang="chi" page="30a" n="3">若王以禮待接汝者，當令退沒，不果所願。』</sent>
<sent type="main" lang="kor" page="30a" n="3">王이 너를 禮로 待接ᄒᆞ샤ᇙ딘댄 모로매 願이 이디 말오라 ᄒᆞ더니</sent>
<sent type="main" lang="chi" page="30a" n="4">「爾時波羅奈王到宮殿已，拜爲第一，</sent>
<sent type="main" lang="kor" page="30a" n="4">波羅㮈 王이 大闕에 도라오샤 第一 夫人ᄋᆞᆯ 사ᄆᆞ시고</sent>
<sent type="main" lang="chi" page="30a-30b" n="5">名曰鹿母夫人。</sent>
<sent type="main" lang="kor" page="30a-30b" n="5">일후믈 鹿^母夫人이라 ᄒᆞ시니</sent>
<sent type="main" lang="chi" page="30b" n="1">諸小國王、百官、群臣皆來朝賀。王見此已，心生歡喜。</sent>
<sent type="main" lang="kor" page="30b" n="1">녀느 혀근 나랏 王이 다 와 賀禮ᄒᆞᅀᆞᆸ더라</sent>
<sent type="note" lang="kor" page="30b" n="2">賀禮ᄂᆞᆫ 깃ᄉᆞᄫᅡᅌᅵ다 ᄒᆞ야 禮數ᄒᆞᆯ씨라</sent>
<sent type="main" lang="chi" page="30b" n="3">未久數日，便覺有娠。</sent>
<sent type="main" lang="kor" page="30b" n="3">아니 오라아 아기ᄅᆞᆯ ᄇᆡ여시ᄂᆞᆯ</sent>
<sent type="main" lang="chi" page="30b" n="4">王自供養夫人，</sent>
<sent type="main" lang="kor" page="30b" n="4">王이 손ᅀᅩ 그 夫人ᄋᆞᆯ 供養ᄒᆞ시며</sent>
<sent type="main" lang="chi" page="30b" n="5">床臥飲食皆令細軟。</sent>
<sent type="main" lang="kor" page="30b" n="5">자리며 차바ᄂᆞᆯ 다 보ᄃᆞ랍긔 ᄒᆞ더시니</sent>
<sent type="main" lang="chi" page="30b" n="6">至滿十月，</sent>
<sent type="main" lang="kor" page="30b" n="6">열 ᄃᆞ리 ᄎᆞ거늘 ᄇᆞ라샤ᄃᆡ</sent>
<sent type="main" lang="chi" page="30b" n="7">望其生男，紹係國位。</sent>
<sent type="main" lang="kor" page="30b" n="7">아ᄃᆞᆯ 나하ᄃᆞᆫ 나랏 位ᄅᆞᆯ 닛긔 코져 ᄒᆞ더시니</sent>
<sent type="main" lang="chi" page="30b-31a" n="8">月滿產生，</sent>
<sent type="main" lang="kor" page="30b-31a" n="8">ᄃᆞ리 ᄎᆞ거늘 産^生ᄒᆞ샤ᄃᆡ</sent>
<sent type="note" lang="kor" page="31a" n="1">産生ᄋᆞᆫ 아기 나ᄒᆞᆯ씨라</sent>
<sent type="main" lang="chi" page="31a" n="2">生一蓮華。</sent>
<sent type="main" lang="kor" page="31a" n="2">ᄒᆞᆫ 蓮花ᄅᆞᆯ 나ᄒᆞ신대</sent>
<sent type="main" lang="chi" page="31a" n="3">仙人咒力令王瞋恚，而作是言：</sent>
<sent type="main" lang="kor" page="31a" n="3">仙人ᄋᆡ 呪ᄒᆞ욘 다ᄉᆞ로 王이 怒ᄒᆞ야 니ᄅᆞ샤ᄃᆡ</sent>
<sent type="main" lang="chi" page="31a" n="4">『畜生所生，故不妄也。』</sent>
<sent type="main" lang="kor" page="31a" n="4">畜生ᄋᆡ 나혼 거실ᄊᆡ 그러ᄒᆞ도다 ᄒᆞ시고</sent>
<sent type="main" lang="chi" page="31a" n="5">王卽退其夫人職，其蓮華者使人遺棄。</sent>
<sent type="main" lang="kor" page="31a" n="5">즉자히 夫人ㅅ 벼슬 아ᅀᆞ시고 그 蓮花ᄅᆞᆯ ᄇᆞ리라 ᄒᆞ시다</sent>
<sent type="main" lang="chi" page="31a" n="6">其後數日，波羅奈王將諸群臣</sent>
<sent type="main" lang="kor" page="31a" n="6">그 後 사나ᄋᆞᆯ 마내 王이 臣下ᄃᆞᆯ ᄃᆞ리시고</sent>
<sent type="main" lang="chi" page="31a-31b" n="7">入後園中，遊戲觀看，作倡伎樂，</sent>
<sent type="main" lang="kor" page="31a-31b" n="7">뒷 東山애 드러 노ᄅᆞᆺ ᄒᆞ시^며</sent>
<sent type="main" lang="chi" page="31b" n="1">鬥其象馬，并諸力士。</sent>
<sent type="main" lang="kor" page="31b" n="1">象이며 ᄆᆞ리며 力士ᄃᆞᆯᄒᆞᆯ 싸홈 브텨 보더시니</sent>
<sent type="main" lang="chi" page="31b" n="2">中有第一大力士，踉[跳-兆+旁]顛蹶，以足蹴地，地皆震動，</sent>
<sent type="main" lang="kor" page="31b" n="2">위두ᄒᆞᆫ 큰 力士ㅣ 업더디여 발로 ᄯᅡᄒᆞᆯ 구르니</sent>
<sent type="main" lang="chi" page="31b" n="3">動蓮華池。</sent>
<sent type="main" lang="kor" page="31b" n="3">ᄯᅡ히 다 드러쳐 蓮 모시 조차 뮌대</sent>
<sent type="main" lang="chi" page="31b" n="4">其華池邊有大珊瑚，於珊瑚下有一蓮華迸墮水中。</sent>
<sent type="main" lang="kor" page="31b" n="4">蓮못 ᄀᆞᅀᅢᆺ 큰 珊瑚 나모 아래 ᄒᆞᆫ 蓮花ㅣ 소사나아 므레 ᄠᅥ디니</sent>
<sent type="main" lang="chi" page="31b" n="5">其華紅赤，有妙光明。</sent>
<sent type="main" lang="kor" page="31b" n="5">그 고지 ᄂᆞ올ᄫᆞᆰ고 貴ᄒᆞᆫ 光明이 잇더라</sent>
<sent type="main" lang="chi" page="31b" n="6">王見此華，心生歡喜，問群臣言：</sent>
<sent type="main" lang="kor" page="31b" n="6">王이 보시고 깃그샤 臣下ᄃᆞ려 니ᄅᆞ샤ᄃᆡ</sent>
<sent type="main" lang="chi" page="32a" n="1">『如此華者，未曾有也。』</sent>
<sent type="main" lang="kor" page="32a" n="1">이런 고지 아래 업더니라 ᄒᆞ시고</sent>
<sent type="main" lang="chi" page="32a" n="2">卽使使者入池取之。</sent>
<sent type="main" lang="kor" page="32a" n="2">사ᄅᆞᆷ 브리샤 모새 드러 내야 오라 ᄒᆞ시니</sent>
<sent type="main" lang="chi" page="32a" n="3">其華具足有五百葉，於一葉下有一童男，面首端正，形狀妙好。</sent>
<sent type="main" lang="kor" page="32a" n="3">그 고지 五百 니피오 닙 아래마다 ᄒᆞᆫ 童男이 이쇼ᄃᆡ 야ᇰᄌᆡ 端正ᄒᆞ더라</sent>
<sent type="main" lang="chi" page="32a" n="4">爾時使者卽前白王：</sent>
<sent type="main" lang="kor" page="32a" n="4">그 브리샨 사ᄅᆞ미 王ᄭᅴ 와 ᄉᆞᆯᄫᅩᄃᆡ</sent>
<sent type="main" lang="chi" page="32a" n="5">『此蓮華者未曾有也。大王！當知其蓮華者具五百葉，於一葉下有一天童男。』</sent>
<sent type="main" lang="kor" page="32a" n="5">이 蓮花ㅣ 五百 니피오 닙 아래마다 하ᄂᆞᆳ 童男이 잇ᄂᆞᅌᅵ다</sent>
<sent type="main" lang="chi" page="32a-32b" n="6">王聞此語，心驚毛豎，慨歎所以，問使者言：</sent>
<sent type="main" lang="kor" page="32a-32b" n="6">王이 드르시고 소홈 도텨 讚^嘆ᄒᆞ시고 무르샤ᄃᆡ</sent>
<sent type="main" lang="chi" page="32b" n="1">『審實爾耶？此非是我鹿母夫人所生華也？』</sent>
<sent type="main" lang="kor" page="32b" n="1">眞實로 그러ᄒᆞ니여 이 아니 내 鹿母夫人ᄋᆡ 나흔 고진가</sent>
<sent type="main" lang="chi" page="32b" n="2">卽問靑衣：『鹿母夫人所生華者，遺棄何處？』</sent>
<sent type="main" lang="kor" page="32b" n="2">즉자히 靑衣ᄃᆞ려 무르샤ᄃᆡ 鹿母夫人ᄋᆡ 나혼 고ᄌᆞᆯ 어듸 ᄇᆞ린다</sent>
<sent type="main" lang="chi" page="32b" n="3">答言：『大王！埋此池邊大珊瑚下。』</sent>
<sent type="main" lang="kor" page="32b" n="3">對答ᄒᆞᅀᆞᄫᅩᄃᆡ 이 못 ᄀᆞᅀᅢᆺ 큰 珊瑚 나모 아래 무두ᅌᅵ다</sent>
<sent type="main" lang="chi" page="32b" n="4">王審實其事，知鹿母夫人所生。</sent>
<sent type="main" lang="kor" page="32b" n="4">王이 그 이ᄅᆞᆯ ᄎᆞᄌᆞ샤 鹿母夫人ᄋᆡ 나ᄒᆞ신 ᄃᆞᆯ 아ᄅᆞ시고</sent>
<sent type="main" lang="chi" page="32b-33a" n="5">王自入宮，向鹿母夫人自責悔過，而作是言：</sent>
<sent type="main" lang="kor" page="32b-33a" n="5">宮^의 드르샤 鹿母夫人ᄭᅴ ᄌᆞ걋 허므를 뉘으처 니ᄅᆞ샤ᄃᆡ</sent>
<sent type="main" lang="chi" page="33a" n="1">『我實愚癡無智，不識賢良，</sent>
<sent type="main" lang="kor" page="33a" n="1">내 實로 미혹ᄒᆞ야 어딘 사ᄅᆞᄆᆞᆯ 몰라보아</sent>
<sent type="main" lang="chi" page="33a" n="2">橫生惡賤，違逆夫人。』</sent>
<sent type="main" lang="kor" page="33a" n="2">夫人ᄋᆞᆯ 거슯지 호ᅌᅵ다 ᄒᆞ시고</sent>
<sent type="main" lang="chi" page="33a" n="3">懺謝訖已，還復本位。</sent>
<sent type="main" lang="chi" page="33a" n="3">도로 녯 벼슬 ᄒᆡ시고</sent>
<!-- 王大歡喜，召諸群臣、諸小國王并諸婆羅門相師，一切集會。抱五百太子，使諸相師占相吉凶，卦曰：『道德所歸，國蒙其福。若在家者，四海顒顒，鬼神保之；若出家者，必斷生死，超度欲流，越生死海，獲得三明六通，具四道果。』王聞是語，遂增歡喜，-->
<sent type="main" lang="chi" page="33a" n="4">卽遍宣令國土，選取五百乳母。</sent>
<sent type="main" lang="kor" page="33a" n="4">나라해 出令ᄒᆞ샤 五百 졋어밀 어드라 ᄒᆞ더시니</sent>
<sent type="main" lang="chi" page="33a" n="5">「爾時鹿母夫人白大王言：</sent>
<sent type="main" lang="kor" page="33a" n="5">鹿母夫人이 ᄉᆞᆯᄫᆞ샤ᄃᆡ</sent>
<sent type="main" lang="chi" page="33a" n="6">『王莫耗擾國土，召諸乳母。</sent>
<sent type="main" lang="kor" page="33a" n="6">나라해 어즈러ᄫᅵ 졋어미 블리디 마ᄅᆞ쇼셔</sent>
<sent type="main" lang="chi" page="33a-33b" n="7">王宮中自有五百夫人。</sent>
<sent type="main" lang="kor" page="33a-33b" n="7">王^ㅅ 宮中에 五百 夫人이 잇ᄂᆞ니</sent>
<sent type="main" lang="chi" page="33b" n="1">諸夫人者妒我生男。</sent>
<sent type="main" lang="kor" page="33b" n="1">이 夫人ᄃᆞᆯ히 내 아ᄃᆞᆯ 나혼 이ᄅᆞᆯ 새와ᄒᆞᄂᆞ니</sent>
<sent type="main" lang="chi" page="33b" n="2">王今可以一太子與一夫人，</sent>
<sent type="main" lang="kor" page="33b" n="2">王이 ᄒᆞᆫ 太子ᄅᆞᆯ ᄒᆞᆫ 夫人곰 맛디샤</sent>
<sent type="main" lang="chi" page="33b" n="3">令其乳哺，非其子耶？』</sent>
<sent type="main" lang="kor" page="33b" n="3">졋 머겨 기르라 ᄒᆞ시면 아ᄃᆞ리 아니리ᅌᅵᆺ가</sent>
<sent type="main" lang="chi" page="33b" n="4">王報夫人：</sent>
<sent type="main" lang="kor" page="33b" n="4">王이 니ᄅᆞ샤ᄃᆡ</sent>
<sent type="main" lang="chi" page="33b" n="5">『五百夫人常懷嫉妒，惱害鹿母。</sent>
<sent type="main" lang="kor" page="33b" n="5">五百 夫人이 샤ᇰ녜 새와 그듸ᄅᆞᆯ 害코져 ᄒᆞ더니</sent>
<sent type="main" lang="chi" page="33b-34a" n="6">鹿母今者欲令我鞭打杖策，擯出驅遣，奪其命者，</sent>
<sent type="main" lang="kor" page="33b-34a" n="6">그듸 이제 날 ᄒᆞ야 티거나 내좃거나 주기라 ᄒᆞ^야도</sent>
<sent type="main" lang="chi" page="34a" n="1">不逆夫人。夫人今者云何於怨嫌中放捨？</sent>
<sent type="main" lang="kor" page="34a" n="1">그듸ᄅᆞᆯ 거스디 아니호리어늘 이제 엇뎨 怨讐를 니ᄌᆞ시ᄂᆞ니</sent>
<sent type="main" lang="chi" page="34a" n="2">此事甚難及也。</sent>
<sent type="main" lang="kor" page="34a" n="2">이 일도 미추미 甚히 어렵거늘</sent>
<sent type="main" lang="chi" page="34a" n="3">又復能開天地之恩，以其太子與諸夫人。』</sent>
<sent type="main" lang="kor" page="34a" n="3">ᄯᅩ 能히 큰 恩惠ᄅᆞᆯ 내야 太子로 夫人ᄃᆞᆯᄒᆞᆯ 주려 ᄒᆞ시ᄂᆞ다</sent>
<sent type="main" lang="chi" page="34a" n="4">「爾時五百夫人心大歡喜：『鹿母夫人施我安隱快樂，云何復能以太子與我？』歡喜無量。</sent>
<sent type="main" lang="kor" page="34a" n="4">그ᄢᅴ 五百 夫人이 몯내 기ᄭᅥᄒᆞ더니</sent>
<sent type="main" lang="chi" page="34a" n="5">爾時無量百千大衆聞是事已，心生歡喜，皆發道心。</sent>
<sent type="main" lang="kor" page="34a" n="5">無量百千 大衆이 이 말 듣고 다 道理옛 ᄆᆞᅀᆞᄆᆞᆯ 내니라</sent>
<sent type="main" lang="chi" page="34a-34b" n="6">「爾時大王報夫人言：</sent>
<sent type="main" lang="kor" page="34a-34b" n="6">그ᄢᅴ 大^王이 夫人ᄭᅴ ᄉᆞᆯᄫᆞ샤ᄃᆡ</sent>
<sent type="main" lang="chi" page="34b" n="1">『未曾有也！吾不及汝。』</sent>
<sent type="main" lang="kor" page="34b" n="1">녜 업던 이미로소니 내 그듸ᄅᆞᆯ 몯 미츠리로다</sent> <!-- [이미로소니]는 [이리로소니]의 오각으로 생각됨 -->
<sent type="main" lang="chi" page="34b" n="2">夫人言：</sent>
<sent type="main" lang="kor" page="34b" n="2">夫人이 니ᄅᆞ샤ᄃᆡ</sent>
<!--『貪恚所生，皆由嫉妒。諫惡以忍，諫怒以順。-->
<sent type="main" lang="chi" page="34b" n="3">我從生已來 未曾與物共諍，</sent>
<sent type="main" lang="kor" page="34b" n="3">나ᄂᆞᆫ 난 後로 ᄂᆞᆷ 더브러 ᄃᆞ토ᄃᆞᆯ 아니ᄒᆞ노ᅌᅵ다</sent>
<sent type="main" lang="chi" page="34b" n="4">諸夫人者自生惱害。</sent>
<sent type="main" lang="kor" page="34b" n="4">夫人ᄃᆞᆯ히 절로셔 嗔心ᄋᆞᆯ ᄒᆞᄂᆞ니</sent>
<sent type="main" lang="chi" page="34b" n="5">譬如有人夜行見杌，</sent>
<sent type="main" lang="kor" page="34b" n="5">가ᄌᆞᆯ비건댄 사ᄅᆞ미 바ᄆᆡ 녀다가 机ᄅᆞᆯ 보고</sent>
<sent type="note" lang="kor" page="34b" n="6">机ᄂᆞᆫ 안자 지ᅇᅵᄂᆞᆫ 거시라</sent>
<sent type="main" lang="chi" page="34b-35a" n="7">便起賊想，或起惡鬼之想。尋時驚怖，四散馳走，</sent>
<sent type="main" lang="kor" page="34b-35a" n="7">도ᄌᆞ긴가 너겨며 모딘 귀ᄭᅥ신가 너겨 두리여 혜ᄃᆞᆮ^다가</sent>
<sent type="main" lang="chi" page="35a" n="1">或投高巖，或覆水火，荊棘叢林</sent>
<sent type="main" lang="kor" page="35a" n="1">노ᄑᆞᆫ 바회예 ᄠᅥ디거나 므리어나 브리어나 가ᄉᆡ 남기어나</sent>
<sent type="main" lang="chi" page="35a" n="2">傷壞身體。因妄想故，禍害如是。</sent>
<sent type="main" lang="kor" page="35a" n="2">업더디여 제 모ᄆᆞᆯ 허리ᄂᆞ니 마ᇰ랴ᅌᅢᆺ 짐쟈ᄀᆞ로 머즌 이리 이러ᄒᆞᄂᆞ니</sent>
<sent type="main" lang="chi" page="35a" n="3">一切衆生亦復如是，自生自死，如蠶處繭，</sent>
<sent type="main" lang="kor" page="35a" n="3">一切 衆生도 이 ᄀᆞᆮᄒᆞ야 절로 살오 절로 주구미 누에고티예 잇ᄃᆞᆺ ᄒᆞ며</sent>
<sent type="main" lang="chi" page="35a" n="4">如蛾赴燈，無驅馳者。</sent>
<sent type="main" lang="kor" page="35a" n="4">나ᄇᆡ 브레 드ᄃᆞᆺ ᄒᆞ아 ᄒᆞ라 ᄒᆞ리 업시</sent> <!-- [ᄒᆞ아]는 [ᄒᆞ야]의 탈각으로 생각됨 -->
<sent type="main" lang="chi" page="35a" n="5">一切衆惡從妄想起，</sent>
<sent type="main" lang="kor" page="35a" n="5">一切 머즌 이리 마ᇰ랴ᅌᅢᆺ 짐쟈ᄀᆞ로브터 나ᄂᆞ니ᅌᅵ다</sent>
<sent type="main" lang="chi" page="35a-35b" n="6">諸夫人者亦復如是。</sent>
<sent type="main" lang="kor" page="35a-35b" n="6">夫^人ᄃᆞᆯ토 이 ᄀᆞᆮᄒᆞᆯᄊᆡ</sent>
<sent type="main" lang="chi" page="35b" n="1">我今不應與彼群愚，起諸諍訟。』</sent>
<sent type="main" lang="kor" page="35b" n="1">내 뎌런 어린 것 ᄃᆞ려 겻구믈 아니ᄒᆞ노ᅌᅵ다</sent>



<sent type="main" lang="chi" page="35b" n="2">五百夫人卽前禮鹿母夫人，自謝悔過，</sent>
<sent type="main" lang="kor" page="35b" n="2">五百 夫人이 즉자히 鹿母夫人ᄭᅴ 禮數ᄒᆞ고 제 허므를 뉘으처</sent>
<sent type="main" lang="chi" page="35b" n="3">奉事鹿母，如蒙賢聖，如母姊妹，</sent>
<sent type="main" lang="kor" page="35b" n="3">鹿母夫人ᄋᆞᆯ 셤교ᄃᆡ 어버ᅀᅵᄀᆞ티 ᄒᆞ야</sent>
<sent type="main" lang="chi" page="35b" n="4">所養太子，如所生不異。</sent>
<sent type="main" lang="kor" page="35b" n="4">기르논 太子ᄅᆞᆯ 나흔 게셔 달이 아니터라</sent>
<sent type="main" lang="chi" page="35b" n="5">「時五百太子年漸長大。</sent>
<sent type="main" lang="kor" page="35b" n="5">그ᄢᅴ 五百 太子ㅣ 漸漸 ᄌᆞ라니</sent>
<sent type="main" lang="chi" page="35b-36a" n="6">一一太子力敵一千，</sent>
<sent type="main" lang="kor" page="35b-36a" n="6">ᄒᆞᆫ 太子^마다 히미 一千 사ᄅᆞ미 맛더니</sent>
<sent type="main" lang="chi" page="36a" n="1">鄰國反叛不賓屬者，自往伐之；不起四兵，國土安隱；</sent>
<sent type="main" lang="kor" page="36a" n="1">이웃 나라히 背叛ᄒᆞ거든 저희 가 티고 四兵을 니르왇디 아니ᄒᆞᆯᄊᆡ</sent>
<sent type="main" lang="chi" page="36a" n="2">天神歡喜，風雨以時，人民豐壤熾盛。</sent>
<sent type="main" lang="kor" page="36a" n="2">나라히 便安ᄒᆞ고 하ᄂᆞᆯ콰 神靈괘 기ᄭᅥ ᄇᆞᄅᆞᆷ 비ᄅᆞᆯ 時節로 ᄒᆞ야 百姓이 가ᅀᆞ며더라</sent>
<!--時五百太子乘大名象，林野觀看；遊戲自恣，快樂難量；父母愛念，如護眼目。-->
<sent type="main" lang="chi" page="36a" n="3">「爾時五百太子年漸長大，於後一時集一處，坐蓮華池邊，</sent>
<sent type="main" lang="kor" page="36a" n="3">그ᄢᅴ 五百 太子ㅣ 蓮못 ᄀᆞᅀᅢ 모다 안자 이셔</sent>
<sent type="main" lang="chi" page="36a" n="4">見其形容，水底影現。時諸太子共相謂言：</sent>
<sent type="main" lang="kor" page="36a" n="4">믈 미틧 그르메ᄅᆞᆯ 보고 서르 닐오ᄃᆡ</sent>
<sent type="main" lang="chi" page="36b" n="1">『一切諸法，如幻如化，</sent>
<sent type="main" lang="kor" page="36b" n="1">一切 法이라 혼 거시 곡도 ᄀᆞᆮᄒᆞ며 變化 ᄀᆞᆮᄒᆞ며</sent>
<sent type="main" lang="chi" page="36b" n="2">如夢所見，如水中形，體無眞實。</sent>
<sent type="main" lang="kor" page="36b" n="2">ᄭᅮ메 보ᄃᆞᆺ ᄒᆞ며 므렛 그르메 ᄀᆞᆮᄒᆞ야 眞實이 업슨 거시니</sent>
<sent type="main" lang="chi" page="36b" n="3">我等今者，亦復如是。雖復豪尊，處在深宮，</sent>
<sent type="main" lang="kor" page="36b" n="3">우리도 이제 이 ᄀᆞᆮᄒᆞ야 비록 尊ᄒᆞ야 기픈 지븨 이셔</sent>
<sent type="main" lang="chi" page="36b" n="4">五欲自恣。壯年美色不可久保；</sent>
<sent type="main" lang="kor" page="36b" n="4">五欲ᄋᆞᆯ 젼ᄭᆞᆺ ᄒᆞ고도 져믄 고ᄫᆞᆫ 야ᇰᄌᆞᄅᆞᆯ 오래 믿디 몯ᄒᆞᆯ 꺼시니</sent> <!-- [고ᄫᆞᆫ]은 [고ᄝᆞᆫ]으로 보이기도 함-->
<sent type="main" lang="chi" page="36b" n="5">物成有敗，人生有死；少壯不久，會當有老；飯食不節，會得有病；百年壽命，會當有死。』</sent>
<sent type="main" lang="kor" page="36b" n="5">사ᄅᆞ미 살면 주그미 이실ᄊᆡ 모로매 늙ᄂᆞ니라 ᄒᆞ고</sent>
<sent type="main" lang="chi" page="36b-37a" n="6">諸太子卽愁憂不樂，不能飲食，卽還宮殿，白父母言：</sent>
<sent type="main" lang="kor" page="36b-37a" n="6">太子ᄃᆞᆯ히 ^ 시름ᄒᆞ야 宮의 도라와 父母ᄭᅴ ᄉᆞᆯᄫᅩᄃᆡ</sent>
<sent type="main" lang="chi" page="37a" n="1">『世界皆苦，無可樂者。</sent>
<sent type="main" lang="kor" page="37a" n="1">世界 다 受苦ᄅᆞᄫᆡ야 즐거ᄫᅳᆫ 거시 업도소니</sent>
<sent type="main" lang="chi" page="37a" n="2">父母今者，聽我等出家。』</sent>
<sent type="main" lang="kor" page="37a" n="2">父母ㅣ 이제 우리ᄅᆞᆯ 出家ᄒᆞ게 ᄒᆞ쇼셔</sent>
<!--王報太子：『生老病死，一切共有，汝何以獨愁？』白父王言：不能復以死受生，勞我精神，周遍五道。』-->
<sent type="main" lang="chi" page="37a" n="3">王不忍拒，卽便聽許。</sent>
<sent type="main" lang="kor" page="37a" n="3">王이 거스디 몯ᄒᆞ샤 그리 ᄒᆞ라 ᄒᆞ야시ᄂᆞᆯ</sent>
<sent type="main" lang="chi" page="37a" n="4">母報子言：『汝出家者，莫捨我遠去，</sent>
<sent type="main" lang="kor" page="37a" n="4">어마니미 니ᄅᆞ샤ᄃᆡ 너희 出家ᄒᆞ거든 날 ᄇᆞ리곡 머리 가디 말라</sent>
<sent type="main" lang="chi" page="37a-37b" n="5">可於後園。其中淸淨，林木茂盛，</sent>
<sent type="main" lang="kor" page="37a-37b" n="5">뒷 東山이 淸淨ᄒᆞ고 남기 盛히 기^ᅀᅳ니</sent>
<sent type="main" lang="chi" page="37b" n="1">四事供養，不令乏少。』</sent>
<sent type="main" lang="kor" page="37b" n="1">供養ᄋᆞᆯ 낟ᄇᆞ디 아니케 호리라</sent>
<sent type="main" lang="chi" page="37b" n="2">「時諸太子卽便出家，</sent>
<sent type="main" lang="kor" page="37b" n="2">太子ᄃᆞᆯ히 즉자히 出家ᄒᆞ야</sent>
<sent type="main" lang="chi" page="37b" n="3">受其母請，住後園中。一一太子皆得辟支佛道，如是次第四百九十九太子皆得道果。</sent>
<sent type="main" lang="kor" page="37b" n="3">뒷 東山애 이셔 다 辟支佛ㅅ 道理ᄅᆞᆯ 일우고</sent>
<sent type="main" lang="chi" page="37b" n="4">往詣宮中，至父母前，報言父母：</sent>
<sent type="main" lang="kor" page="37b" n="4">父母ㅅ 알ᄑᆡ 와 ᄉᆞᆯᄫᅩᄃᆡ</sent>
<sent type="main" lang="chi" page="37b" n="5">『出家利益，今已獲得。』</sent>
<sent type="main" lang="kor" page="37b" n="5">父母하 出家ᄒᆞᆫ 利益을 이제 ᄒᆞ마 得ᄒᆞ과ᅌᅵ다 ᄒᆞ고</sent>
<sent type="main" lang="chi" page="37b-38a" n="6">時諸比丘身昇虛空，</sent>
<sent type="main" lang="kor" page="37b-38a" n="6">그ᄢᅴ 比丘ᄃᆞᆯ히 虛空애 올아 東녀긔 소ᄉᆞ면 西ㅅ녀긔 ^숨고</sent>
<sent type="main" lang="chi" page="38a" n="1">東踊西沒，西踊東沒，南踊北沒，北踊南沒。</sent>
<sent type="main" lang="kor" page="38a" n="1">西ㅅ녀긔 소ᄉᆞ면 東녀긔 숨고 南녀긔 소ᄉᆞ면 北녀긔 숨고 北녀긔 소ᄉᆞ면 南녀긔 숨고</sent>
<sent type="main" lang="chi" page="38a" n="2">或作大身滿虛空中，復以一身作無量身；</sent>
<sent type="main" lang="kor" page="38a" n="2">큰 모ᄆᆞᆯ 지ᅀᅳ면 虛空애 ᄀᆞᄃᆞᆨᄒᆞ고 ᄯᅩ ᄒᆞᆫ 모ᄆᆞ로 無量 모ᄆᆞᆯ 지ᅀᅳ며</sent>
<sent type="main" lang="chi" page="38a" n="3">或身上出水，身下出火；身下出水，身上出火。</sent>
<sent type="main" lang="kor" page="38a" n="3">몸 우희 믈 내오 몸 아래 블 내며 몸 아래 믈 내오 몸 우희 블 내야</sent>
<sent type="main" lang="chi" page="38a" n="4">爲其父母作種種神變已，</sent>
<sent type="main" lang="kor" page="38a" n="4">父母 의 ᄒᆞᅀᆞᄫᅡ 種種 變化ᄒᆞ고</sent>
<sent type="main" lang="chi" page="38a-38b" n="5">卽便燒身，取般泥洹。</sent>
<sent type="main" lang="kor" page="38a-38b" n="5">즉자히 모ᄆᆞᆯ ᄉᆞ라 ^ 涅槃ᄒᆞ거늘</sent>
<!--時鹿母夫人收取身骨，於後園中，卽起四百九十九塔供養。最小太子過九十日已，亦得辟支佛道，亦爲父母現大神變，現神變已卽取泥洹。-->
<sent type="main" lang="chi" page="38b" n="1">爾時其母收取身骨，起塔供養。</sent>
<sent type="main" lang="kor" page="38b" n="1">鹿母夫人이 ᄲᅧ를 주ᅀᅥ 뒷 東山애 五百 塔ᄋᆞᆯ 이로고</sent>
<sent type="main" lang="chi" page="38b" n="2">「爾時鹿母夫人燒衆名香，作妙伎樂，日日入後園中，供養是五百辟支佛塔。</sent>
<sent type="main" lang="kor" page="38b" n="2">於其塔前愁憂不樂，而作是言：</sent>
<sent type="main" lang="chi" page="38b" n="3">花香 푸ᇰ류로 날마다 東山애 드러 五百 辟支佛塔ᄋᆞᆯ 供養ᄒᆞ더시니</sent>
<sent type="main" lang="kor" page="38b" n="3">그 塔 알ᄑᆡ 시름ᄒᆞ야 니ᄅᆞ샤ᄃᆡ</sent>
<sent type="main" lang="chi" page="38b" n="4">『我雖生是五百太子，雖復出家，</sent>
<sent type="main" lang="kor" page="38b" n="4">내 비록 五百 太子ᄅᆞᆯ 나하 出家ᄒᆞ야도</sent>
<sent type="main" lang="chi" page="38b-39a" n="5">而無一人能發菩提之心。』</sent>
<sent type="main" lang="kor" page="38b-39a" n="5">ᄒᆞ나토 菩提心ᄋᆞᆯ 發^ᄒᆞ니 업도다 ᄒᆞ시고</sent>
<sent type="main" lang="chi" page="39a" n="1">卽立誓願：</sent>
<sent type="main" lang="kor" page="39a" n="1">즉자히 盟誓 發願을 ᄒᆞ샤ᄃᆡ</sent>
<sent type="main" lang="chi" page="39a" n="2">『我供養是五百辟支佛，并起五百塔，供養舍利功德，悉以迴向普及一切衆生。</sent>
<sent type="main" lang="kor" page="39a" n="2">내 五百 辟支佛ㅅ 舍利ᄅᆞᆯ 供養혼 功德으로 오ᄂᆞᆫ 뉘예</sent>
<sent type="main" lang="chi" page="39a" n="3">令我來世不用多生諸子，而不能發菩提之心，但生一子</sent>
<sent type="main" lang="kor" page="39a" n="3">아ᄃᆞᆯ 해 나티 말오 오직 ᄒᆞᆫ 아ᄃᆞᄅᆞᆯ 나하</sent>
<sent type="main" lang="chi" page="39a" n="4">能發道心，</sent>
<sent type="main" lang="kor" page="39a" n="4">能히 道理ㅅ ᄆᆞᅀᆞᄆᆞᆯ 發ᄒᆞ야</sent>
<sent type="note" lang="kor" page="39a" n="5">能은 잘 ᄒᆞᆯ씨라</sent>
<sent type="main" lang="chi" page="39a" n="6">現世出家，得一切智。』」</sent>
<sent type="main" lang="kor" page="39a" n="6">出家ᄒᆞ야 現ᄒᆞᆫ 뉘예 一切 智慧ᄅᆞᆯ 得ᄒᆞ고라 ᄒᆞ시니라</sent>
<sent type="main" lang="chi" page="39a-39b" n="7">佛告阿難：</sent>
<sent type="main" lang="kor" page="39a-39b" n="7">부톄 ^ 阿難이ᄃᆞ려 니ᄅᆞ샤ᄃᆡ</sent>
<sent type="main" lang="chi" page="39b" n="1">「爾時鹿母夫人者，今摩耶夫人是。</sent>
<sent type="main" lang="kor" page="39b" n="1">그ᄢᅴᆺ 鹿母夫人ᄋᆞᆫ 이젯 摩耶夫人이시니</sent>
<sent type="main" lang="chi" page="39b" n="2">摩耶夫人供養五百辟支佛，及修無量善業，是故今者得生如來身。」　</sent>
<sent type="main" lang="kor" page="39b" n="2">五百 辟支佛을 供養ᄒᆞ시며 그지업슨 됴ᄒᆞᆫ 業을 닷ᄀᆞ실ᄊᆡ 이제 와 如來ᄅᆞᆯ 나ᄒᆞ시니라</sent>
<sent type="main" lang="chi" page="39b" n="3">佛說此法時，</sent>
<sent type="main" lang="kor" page="39b" n="3">부톄 이 法 니르시ᇙ 時節에</sent>
<sent type="main" lang="chi" page="39b" n="4">有無量百千人天，得初道果乃至四果。</sent>
<sent type="main" lang="kor" page="39b" n="4">無量百千 人天이 四果애 니를오</sent>
<sent type="main" lang="chi" page="39b-40a" n="5">有無量衆生，發阿耨多羅三藐三菩提心。</sent>
<sent type="main" lang="kor" page="39b-40a" n="5">無量 衆生^이 阿耨多羅三藐三菩提心ᄋᆞᆯ 發ᄒᆞ니라</sent>
<sent type="main" lang="chi" page="40a" n="1">爾時阿難白佛言：</sent>
<sent type="main" lang="kor" page="40a" n="1">阿難이 ᄉᆞᆯᄫᅩᄃᆡ</sent>
<sent type="main" lang="chi" page="40a" n="2">「世尊！摩耶夫人過去世時造何業行，生畜生中爲鹿女也？」</sent>
<sent type="main" lang="kor" page="40a" n="2">世尊하 摩耶夫人이 엇던 業을 지ᅀᅳ시곤대 畜生 中에 나시니ᅌᅵᆺ고</sent>
<sent type="main" lang="chi" page="40a" n="3">佛告阿難：「善聽！吾當爲汝分別解說摩耶夫人宿世行業因緣。乃往過去無量阿僧祇劫，爾時有佛出世，號毘婆尸如來．應供．正遍知．明行足．善逝．世間解．無上士．調御丈夫．天人師．佛．世尊，在世教化。滅度之後，於像法中，</sent>
<sent type="main" lang="kor" page="40a" n="3">부톄 니ᄅᆞ샤ᄃᆡ 디나건 無量 阿僧祇 劫 時節에 毗婆尸如來ㅅ 像法 中에</sent>
<sent type="main" lang="chi" page="40a-40b" n="4">爾時有國號波羅奈。</sent>
<sent type="main" lang="kor" page="40a-40b" n="4">ᄒᆞᆫ 나라히 ^ 이쇼ᄃᆡ 일후미 波羅㮈러니</sent>
<sent type="main" lang="chi" page="40b" n="1">其國有一婆羅門，</sent>
<sent type="main" lang="kor" page="40b" n="1">□ 나라해 ᄒᆞᆫ 婆羅門이 이쇼ᄃᆡ</sent>
<sent type="main" lang="chi" page="40b" n="2">唯生一女。其父命終，婆羅門婦養育此女，</sent>
<sent type="main" lang="kor" page="40b" n="2">ᄒᆞᆫ ᄯᆞ님 나코 그 아비 죽거늘 그 어미 이 ᄯᆞ니ᄆᆞᆯ 기르더니</sent>
<sent type="main" lang="chi" page="40b" n="3">年轉長大。其家唯有一果園，其母以女守園，</sent>
<sent type="main" lang="kor" page="40b" n="3">나히 ᄌᆞ라거시ᄂᆞᆯ 그 어미 이 ᄯᆞ니ᄆᆞᆯ 東山 딕희오고</sent>
<sent type="main" lang="chi" page="40b" n="4">自往求食。既自食已，後爲其女而送食分，日日如是。</sent>
<sent type="main" lang="kor" page="40b" n="4">스싀로 가 밥 어더 스싀로 먹고 ᄯᆞ님ᄭᅴ 밥 보내요ᄆᆞᆯ 날마다 그리 ᄒᆞ다가</sent>
<sent type="main" lang="chi" page="40b" n="5">其母一日而便稽遲，過時不與。</sent>
<sent type="main" lang="kor" page="40b" n="5">ᄒᆞᆯᄅᆞᆫ ᄢᅵ 계ᄃᆞ록 아니 받ᄌᆞᄫᅡᄂᆞᆯ</sent>
<sent type="main" lang="chi" page="40b-41a" n="6">其女悒遲，飢渴所逼，而便恚心言：</sent>
<sent type="main" lang="kor" page="40b-41a" n="6">그 ᄯᆞ니미 애ᄃᆞ라 ^ 니ᄅᆞ샤ᄃᆡ</sent>
<!--『我母今日何因緣故，不與我食，不來見看。』乃至煩惋再三，尋復恚言：-->
<sent type="main" lang="chi" page="41a" n="1">『我母今者不如畜生。</sent>
<sent type="main" lang="kor" page="41a" n="1">우리 어미ᄂᆞᆫ 쥬ᇰᄉᆡᇰ도 ᄀᆞᆮ디 몯도다</sent>
<sent type="main" lang="chi" page="41a" n="2">我見畜獸野鹿，子飢渴時，</sent>
<sent type="main" lang="kor" page="41a" n="2">내 쥬ᇰᄉᆡᅌᆞᆯ 본ᄃᆡᆫ 사ᄉᆞᆷ도 삿기 ᄇᆡ 골하ᄒᆞ거든</sent>
<sent type="main" lang="chi" page="41a" n="3">心不捨離。』</sent>
<sent type="main" lang="kor" page="41a" n="3">ᄆᆞᅀᆞ매 닛디 몯ᄒᆞᄂᆞ다 ᄒᆞ더시니</sent>
<sent type="main" lang="chi" page="41a" n="4">如是未久，母持食至。正欲飲食，</sent>
<sent type="main" lang="kor" page="41a" n="4">이ᅀᅳᆨ고 어미 밥 가져 오나ᄂᆞᆯ 머구려 ᄒᆞ시ᄂᆞᆫ ᄆᆞᄃᆡ예</sent>
<sent type="main" lang="chi" page="41a" n="5">有一辟支佛沙門，從南方來，飛空北過。</sent>
<sent type="main" lang="kor" page="41a" n="5">ᄒᆞᆫ 辟支佛이 南녀그로셔 虛空애 ᄂᆞ라 디나가더니</sent>
<sent type="main" lang="chi" page="41a" n="6">爾時其女見此比丘，心生歡喜，卽起合掌，頭面作禮，卽便請之，</sent>
<sent type="main" lang="kor" page="41a" n="6">그 ᄯᆞ니미 이 比丘ᄅᆞᆯ 보고 깃거 저ᅀᆞᆸ고 請ᄒᆞ야</sent>
<sent type="main" lang="chi" page="41a-41b" n="7">爲敷淨座，取好妙華，</sent>
<sent type="main" lang="kor" page="41a-41b" n="7">조ᄒᆞᆫ 座 ᄭᆞᆯ오 ^ 고ᄫᆞᆫ 곳 것고</sent>
<sent type="main" lang="chi" page="41b" n="1">減其食分，奉施比丘。</sent>
<sent type="main" lang="kor" page="41b" n="1">ᄌᆞ걋 밥 더러 내야 比丘ᄭᅴ 주시니</sent>
<sent type="main" lang="chi" page="41b" n="2">比丘食已，爲說妙法，示教利喜。爾時其女卽發願言：</sent>
<sent type="main" lang="kor" page="41b" n="2">比丘ㅣ 먹고 妙法을 닐어늘 그 ᄯᆞ니미 發願을 ᄒᆞ샤ᄃᆡ</sent>
<sent type="main" lang="chi" page="41b" n="3">『願我來世，遭遇賢聖，禮事供養，</sent>
<sent type="main" lang="kor" page="41b" n="3">내 오ᄂᆞᆫ 뉘예 賢聖을 맛나ᅀᆞᄫᅡ 禮數ᄒᆞ야 供養ᄒᆞᅀᆞᄫᆞ며</sent>
<sent type="main" lang="chi" page="41b" n="4">使我面首端正，尊榮豪貴，若經行時，蓮華承足。』」</sent>
<sent type="main" lang="kor" page="41b" n="4">내 야ᇰᄌᆡ 端正ᄒᆞ며 尊코 노ᄑᆞᆫ 몸 ᄃᆞ외며 ᄒᆞ니ᇙ 저긔 蓮花ㅣ 바ᄅᆞᆯ 받긔 ᄒᆞ쇼셔</sent>
<sent type="main" lang="chi" page="41b-42a" n="5">佛告阿難：</sent>
<sent type="main" lang="kor" page="41b-42a" n="5">부톄 阿難이ᄃᆞ려 니ᄅᆞ^샤ᄃᆡ</sent>
<sent type="main" lang="chi" page="42a" n="1">「爾時女者，鹿母夫人是。</sent>
<sent type="main" lang="kor" page="42a" n="1">그ᄢᅴᆺ ᄯᆞ니미 鹿母夫人이시니</sent>
<sent type="main" lang="chi" page="42a" n="2">以其一食，淨華覆上，施辟支佛，五百世中尊榮</sent>
<sent type="main" lang="kor" page="42a" n="2">ᄒᆞᆫ 밥 조ᄒᆞᆫ 고ᄌᆞ로 辟支佛 供養ᄒᆞ샨 다ᄉᆞ로 五百 뉘예 尊코 빗나며</sent>
<sent type="main" lang="chi" page="42a" n="3">豪貴，衣食自然，</sent>
<sent type="main" lang="kor" page="42a" n="3">어딜오 貴ᄒᆞ샤 옷바비 自然히 有餘ᄒᆞ며</sent>
<sent type="note" lang="kor" page="42a" n="4">有餘는 나ᄆᆞᆫ 것 이실씨라</sent>
<sent type="main" lang="chi" page="42a-42b" n="5">蓮華承足。願力因緣，今得值五百辟支佛禮事供養。</sent>
<sent type="main" lang="kor" page="42a-42b" n="5">蓮花ㅣ 바ᄅᆞᆯ 바ᄍᆞᄫᆞ니 願力 因緣으로 五百 辟支佛을 맛나샤 供養ᄒᆞ□^니라</sent> <!-- □는 [시]로 추정-->
<sent type="main" lang="chi" page="42b" n="1">爾時以一惡言，不知其恩，毀罵其母，喻如畜生，</sent>
<sent type="main" lang="kor" page="42b" n="1">그ᄢᅴ 恩惠 몰라 어미 구지저 쥬ᇰᄉᆡᇰᅌᅢ 가ᄌᆞᆯ비시니</sent>
<sent type="main" lang="chi" page="42b" n="2">以是惡口因緣，五百身中生鹿腹中。」　</sent>
<sent type="main" lang="kor" page="42b" n="2">이 모딘 이븨 젼ᄎᆞ로 사ᄉᆞᄆᆡ ᄇᆡ예 나시니라</sent>
<sent type="main" lang="chi" page="42b" n="3">佛告阿難：</sent>
<sent type="main" lang="kor" page="42b" n="3">부톄 阿難이ᄃᆞ려 니ᄅᆞ샤ᄃᆡ</sent>
<sent type="main" lang="chi" page="42b" n="4">「人生世間，禍從口生，當護於口，</sent>
<sent type="main" lang="kor" page="42b" n="4">사ᄅᆞ미 世間애 나아 이셔 머즌 이리 이브로 나ᄂᆞ니 이비 블라와 더으니</sent>
<sent type="main" lang="chi" page="42b" n="5">甚於猛火。猛火熾然能燒一世，</sent>
<sent type="main" lang="kor" page="42b" n="5">브리 盛ᄒᆞ야 나면 ᄒᆞᆫ 뉘ᄅᆞᆯ ᄉᆞᆯ어니와</sent>
<sent type="main" lang="chi" page="42b" n="6">惡口熾然燒無數世；</sent>
<sent type="main" lang="kor" page="42b" n="6">모딘 이비 盛ᄒᆞ야 나면 無數ᄒᆞᆫ 뉘ᄅᆞᆯ ᄉᆞᆯ며</sent>
<sent type="main" lang="chi" page="42b-43a" n="7">猛火熾然燒世間財，</sent>
<sent type="main" lang="kor" page="42b-43a" n="7">브리 盛^ᄒᆞ야 나면 世間앳 쳔랴ᅌᆞᆯ ᄉᆞᆯ어니와</sent>
<sent type="main" lang="chi" page="43a" n="1">惡口熾然燒七聖財。</sent>
<sent type="main" lang="kor" page="43a" n="1">모딘 이비 盛ᄒᆞ야 나면 七聖財ᄅᆞᆯ ᄉᆞᄂᆞ니라</sent>
<sent type="note" lang="kor" page="43a" n="2">七聖財ᄂᆞᆫ 닐굽 가짓 聖人ㅅ 쳔랴ᅌᅵ니 信과 戒와 慚과 愧와 聞과 施와 慧왜라 ᄆᆞᅀᆞᆷ 조ᄒᆞᆯ씨 信이오</sent>
<sent type="note" lang="kor" page="43a" n="3">왼 일 마로미 戒오 제 사오나ᄫᅩᄆᆞᆯ 붓그려 어디로ᄆᆞᆯ 위와ᄃᆞᆯ씨 慚이오 모디로ᄆᆞᆯ 붓그려 업시ᄫᅥ 거스로미 愧오</sent>
<sent type="note" lang="kor" page="43a" n="4">부텻 ᄀᆞᄅᆞ치샤ᄆᆞᆯ 만히 듣ᄌᆞᄫᆞᆯ씨 聞이오 내 거슬 내야 ᄂᆞᆷ 줄씨 施오 여러 法을 ᄀᆞᆯ□씨 慧라 慚과 愧와ᄂᆞᆫ 다 붓그릴씨라</sent>
<sent type="main" lang="chi" page="43a-43b" n="5">是故阿難！一切衆生禍從口出。口舌者，鑿身之斧，滅身之禍。」　佛說此經時，有千優婆塞、優婆夷慎護口過，卽得初果。復有無量比丘、</sent>
<sent type="main" lang="kor" page="43a-43b" n="5">이럴ᄊᆡ 阿難^아 혀는 제 몯 ᄑᆡ□□□□그□…□千 優婆塞 優婆□…□벳 허므를 조심ᄒᆞ야</sent>
<sent type="main" lang="chi" page="43b" n="1">比丘尼得初道果乃至四果；</sent>
<sent type="main" lang="kor" page="43b" n="1">初果ᄅᆞᆯ □…□ᄒᆞ며 無量 比丘 比丘尼ᄂᆞᆫ 四果애 니를며</sent>
<sent type="main" lang="chi" page="43b" n="2">無量人天皆發阿耨多羅三藐三菩提心，乃至辟支佛心。</sent>
<sent type="main" lang="kor" page="43b" n="2">無量 人天이 阿耨多羅三藐三菩提心ᄋᆞᆯ 發ᄒᆞ며 辟支佛心에 니르니라</sent>
<!--一切大衆聞佛說法，歡喜奉行，作禮而去。-->
<!-- 이하 낙장-->
</doc>
