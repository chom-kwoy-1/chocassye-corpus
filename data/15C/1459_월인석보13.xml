<?xml version="1.0" encoding="UTF-8"?>
<doc>
<meta>
	<title lang="kor">월인석보</title>
	<title lang="chi">月印釋譜</title>
	<volume n="13"/>
	<year n="1459"/>
	<photograph>홍문각 영인본</photograph>
	</meta>
<sent type="poem" lang="kor" page="2a" n="1">아ᄇᆡ 方便에 □오ᄉᆞᆯ 니버ᄂᆞᆯ 아ᄃᆞᆯ이 親히 너기니</sent>
<sent type="poem" lang="kor" page="2a" n="2">부텻 方便에 三乘ᄋᆞᆯ 닐어시ᄂᆞᆯ 聲聞이 수ᄫᅵ 너기니</sent>
<sent type="poem_num" lang="chi" page="2b" n="3">其二百八十二</sent>
<sent type="poem" lang="kor" page="2a" n="4">命終이 거ᅀᅴ어늘 보ᄇᆡᄅᆞᆯ □...□ 깃그니</sent>
<sent type="poem" lang="kor" page="2b" n="1">涅槃이 거ᅀᅴ어시ᄂᆞᆯ 一乘ᄋᆞᆯ 니ᄅᆞ시니 菩薩이 ᄀᆞ자ᇰ 깃ᄉᆞᄫᆞ시니</sent>
<sent type="main" lang="chi" page="2b" n="2">爾時慧命須菩提、摩訶迦旃延、摩訶迦葉、摩訶目犍連，從佛所聞未曾有法，</sent>
<sent type="main" lang="kor" page="2b" n="2">그ᄢᅴ 慧命須菩提와 摩訶迦栴延과 摩訶迦葉과 摩訶目揵連괘 부텨ᄭᅴ 녜 업던 法을 듣ᄌᆞᄫᆞ며</sent>
<sent type="main" lang="chi" page="2b" n="3">世尊授舍利弗阿耨多羅三藐三菩提記，</sent>
<sent type="main" lang="kor" page="2b-3a" n="3">世尊^이 舍利弗의게 阿耨多羅三藐菩提記 심기거시ᄂᆞᆯ</sent>
<sent type="main" lang="chi" page="3a" n="1">發希有心，歡喜踊躍，</sent>
<sent type="main" lang="kor" page="3a" n="1">希有心을 내야 깃거 ᄂᆞ소사</sent>
<sent type="anno" lang="chi" page="3a" n="2">須菩提年德高眾故稱長老</sent>
<sent type="anno" lang="kor" page="3a" n="2">須菩提 나콰 德괘 한 사ᄅᆞᄆᆡ게 노ᄑᆞᆯᄊᆡ 長老ㅣ라 ᄒᆞ니라</sent>
<sent type="anno" lang="chi" page="3a" n="3">或曰具壽或曰慧命戒經云是人佛法中能得</sent>
<sent type="anno" lang="kor" page="3a" n="3">ᄯᅩ 慧命이라 ᄒᆞᄂᆞ니 이 사ᄅᆞ미 佛法 中에 智慧命을 잘 得ᄒᆞᆯᄊᆡ니라</sent>
<sent type="anno" lang="chi" page="3a" n="4">合先列大迦葉 而先須菩提者 亦當機故也 須菩提觧空第一而</sent>
<sent type="anno" lang="kor" page="3a" n="4">大迦葉을 몬져 버류ᇙ 디어늘 須菩提ᄅᆞᆯ 몬져 닐오ᄆᆞᆫ ᄯᅩ 當ᄒᆞᆫ 機ㄹᄊᆡ니</sent>
<sent type="anno" lang="chi" page="3a-3b" n="5">聲聞但念偏空於菩薩法心不喜樂</sent>
<sent type="anno" lang="kor" page="3a-3b" n="5">聲聞이 오직 偏空ᄋᆞᆯ □□^ᄒᆞ고 菩薩法을 ᄆᆞᅀᆞ매 즐기디 아니ᄒᆞ거늘</sent>
<sent type="anno" lang="chi" page="3b" n="1">今乃捨空法證實道故以觧空人表敘至下說偈即當迦葉及授記亦先迦葉乃正序也。</sent>
<sent type="anno" lang="kor" page="3b" n="1">이제 空法을 ᄇᆞ리고 實道ᄅᆞᆯ 證ᄒᆞᆯᄊᆡ 空 안 사ᄅᆞᄆᆞ로 表ᄒᆞ시고 授記ᄒᆞ시ᇙ 제 迦葉일 몬져 ᄒᆞ샤ᄆᆞᆫ 正ᄒᆞᆫ 次第라</sent>
<sent type="main" lang="chi" page="3b" n="2">卽從座起，整衣服偏袒右肩，右膝著地，一心合掌，曲躬恭敬，瞻仰尊顏而白佛言：</sent>
<sent type="main" lang="kor" page="3b" n="2">즉재 座로셔 니러 옷 고티고 올ᄒᆞᆫ 엇게 메ᄫᅡᆺ고 올ᄒᆞᆫ 무룹 ᄭᅮ러 ᄒᆞᆫ ᄆᆞᅀᆞᄆᆞ로 合掌ᄒᆞ야 몸 구펴 恭敬ᄒᆞᅀᆞᄫᅡ 尊顔ᄋᆞᆯ 울워러 보ᅀᆞᄫᅡ ᄉᆞᆯᄫᅩᄃᆡ</sent>
<sent type="main" lang="chi" page="3b-4a" n="3">「我等居僧之首，年並朽邁，自謂已得涅槃，無所堪任，</sent>
<sent type="main" lang="kor" page="3b-4a" n="3">우리 쥬ᇰ의게 爲^頭ᄒᆞ야 나히 다 늘글ᄊᆡ ᄒᆞ마 涅槃ᄋᆞᆯ 得ᄒᆞ야 맛들 이리 업소라 ᄒᆞ고</sent>
<sent type="main" lang="chi" page="4a" n="1">不復進求阿耨多羅三藐三菩提。</sent>
<sent type="main" lang="kor" page="4a" n="1">阿耨多羅三藐三菩提ᄅᆞᆯ ᄂᆞ외야 求티 아니타ᅌᅵ다.</sent>
<sent type="main" lang="chi" page="4a" n="2">世尊往昔說法既久，</sent>
<sent type="main" lang="kor" page="4a" n="2">世尊이 녜 說法을 오래 커시ᄂᆞᆯ</sent>
<sent type="main" lang="chi" page="4a" n="3">我時在座，身體疲懈，但念空、無相、無作，</sent>
<sent type="main" lang="kor" page="4a-4b" n="3">내 그제 座애 이셔 모미 잇버 오직 空과 無相과 無作ᄋᆞᆯ 念^코 [作ᄋᆞᆫ 지ᅀᅳᆯ씨라]</sent>
<sent type="main" lang="chi" page="4b" n="1">於菩薩法、遊戲神通、</sent>
<sent type="main" lang="kor" page="4b" n="1">菩薩法과 遊戱神通과</sent>
<sent type="anno" lang="kor" page="4b" n="2">假애 나 物을 化ᄒᆞ야 世間애 노뇨미 아ᄒᆡ 노ᄅᆞᆺ ᄀᆞᆮᄒᆞᆯᄊᆡ 遊戱라 ᄒᆞ니 遊는 노닐씨오 戱ᄂᆞᆫ 노ᄅᆞ시라</sent>
<sent type="main" lang="chi" page="4b" n="3">淨佛國土、成就衆生、心不喜樂。</sent>
<sent type="main" lang="kor" page="4b" n="3">부텻 國土ᄅᆞᆯ 조케 ᄒᆞ야 衆生 일우오매 ᄆᆞᅀᆞᄆᆞᆯ 즐기디 아니타니</sent>
<sent type="anno" lang="chi" page="4b" n="4">說法 오래 ᄒᆞ시다 호ᄆᆞᆫ 마ᅀᆞᆫ ᄒᆡᄅᆞᆯ 小敎 니ᄅᆞ시ᇙ 저글 니르니라</sent>
<sent type="anno" lang="kor" page="4b-5a" n="5">空 無相 無作ᄋᆞᆫ 小乘 三解脫門이니 四諦ᄅᆞᆯ 브터 諸^法이 我와 我所 업슨 ᄃᆞᆯ 볼 씨 空이오</sent>
<sent type="anno" lang="chi" page="5a" n="1">空ᄒᆞᆯᄊᆡ 萬法의 ᄒᆞ나히며 다ᄅᆞᆫ 相ᄃᆞᆯᄒᆞᆯ 實로 得디 몯ᄒᆞᆯ 씨 無相이오</sent>
<sent type="anno" lang="kor" page="5a" n="2">一切 法이 相 업서 得디 몯ᄒᆞᇙ ᄃᆞᆯ 아라 三界예 願ᄒᆞ야 求호미 업서 ᄂᆞ외야 三有ㅅ 生死業을 짓디 아니ᄒᆞᆯ 씨 無作이니 ᄯᅩ 일후미 無願이라</sent>
<sent type="anno" lang="kor" page="5a" n="3">이럴ᄊᆡ 受苦 얽ᄆᆡᅇᅭᄆᆞᆯ 여희여 解脫ᄋᆞᆯ 得ᄒᆞ얀마ᄅᆞᆫ 그러나 이ᄂᆞᆫ 오직 죠고맛 法이라 足히 念호ᇙ 거시 아니라 菩薩法은 곧 大乘法이오 遊戱神通 等은 곧 大乘行이니</sent>
<sent type="anno" lang="kor" page="5b" n="1">뎌ᄂᆞᆫ 오직 져근 이ᄅᆞᆯ 즐겨 空애 ᄌᆡ마 寂에 갈ᄊᆡ 大法大行애 ᄆᆞᅀᆞᄆᆞᆯ 즐기디 아니ᄒᆞ니라</sent>
<sent type="main" lang="chi" page="5b" n="2">以者何？世尊令我等出於三界，得涅槃證。</sent>
<sent type="main" lang="kor" page="5b" n="2">엇뎨어뇨 ᄒᆞ란ᄃᆡ 世尊이 우리ᄅᆞᆯ 三界예 나 涅槃 證ᄋᆞᆯ 得게 ᄒᆞ시며</sent>
<sent type="main" lang="chi" page="5b" n="3">又今我等年已朽邁，於佛教化菩薩阿耨多羅三藐三菩提，不生一念好樂之心。</sent>
<sent type="main" lang="kor" page="5b" n="3">ᄯᅩ 우리 나히 ᄒᆞ마 늘거 부텻 菩薩敎化ᄒᆞ시논 阿耨多羅三藐三菩提예 ᄒᆞᆫ 念도 즐기논 ᄆᆞᅀᆞᄆᆞᆯ ^ 아니 내다니</sent>
<sent type="main" lang="chi" page="6a" n="1">我等今於佛前，聞授聲聞阿耨多羅三藐三菩提記，心甚歡喜，得未曾有。</sent>
<sent type="main" lang="kor" page="6a" n="1">우리 오ᄂᆞᆯ 부텻 알ᄑᆡ 聲聞을 阿耨多羅三藐三菩提記 심기거시ᄂᆞᆯ 듣ᄌᆞᆸ고 ᄆᆞᅀᆞ매 甚히 歡喜ᄒᆞ야 녜 업던 이ᄅᆞᆯ 得ᄒᆞ야</sent>
<sent type="main" lang="chi" page="6a" n="2">不謂於今，忽然得聞希有之法，深自慶幸，獲大善利，無量珍寶、不求自得。</sent>
<sent type="main" lang="kor" page="6a-6b" n="2">아니 너기온 오ᄂᆞᆯ 믄득 希有ᄒᆞᆫ 法을 듣ᄌᆞᆸ고 기피 제 慶幸ᄒᆞ야 [慶幸은 慶賀ᄒᆞ야 幸히 너길씨라] ^ 큰 善利ᄅᆞᆯ 어더 그지업슨 보ᄇᆡᄅᆞᆯ 아니 求ᄒᆞ야셔 얻ᄌᆞᆸ과ᅌᅵ다</sent>
<sent type="main" lang="chi" page="6b" n="1">「世尊！我等今者樂說譬喻以明斯義。</sent>
<sent type="main" lang="kor" page="6b" n="1">世尊하 우리 오ᄂᆞᆯ 譬喩를 즐겨 닐어 이 ᄠᅳ들 ᄇᆞᆯ교리ᅌᅵ다</sent>
<sent type="main" lang="chi" page="6b" n="2">譬若有人，年既幼稚，捨父逃逝，久住他國，或十、二十，至五十歲</sent>
<sent type="main" lang="kor" page="6b" n="2">가ᄌᆞᆯ비건댄 ᄒᆞᆫ 사ᄅᆞ미 나히 져머셔 아비 ᄇᆞ리고 逃亡ᄒᆞ야 가 다ᄅᆞᆫ 나라해 오래 이셔 열 ᄒᆡ 스믈 ᄒᆡ 쉰 ᄒᆡ예 니르더니</sent>
<sent type="anno" lang="chi" page="6b-7a" n="3">幼稚譬顓蒙無知。捨父譬棄背本覺。他國譬淪滯五道。故曰至五十歲。</sent>
<sent type="anno" lang="kor" page="6b-7a" n="3">져무믄 無知호ᄆᆞᆯ 가^ᄌᆞᆯ비고 아비 ᄇᆞ료ᄆᆞᆫ 本覺 ᄇᆞ료ᄆᆞᆯ 가ᄌᆞᆯ비고 다ᄅᆞᆫ 나라ᄒᆞᆫ 五道애 ᄭᅥ듀ᄆᆞᆯ 가ᄌᆞᆯ비니 그럴ᄊᆡ 쉰 ᄒᆡ예 니르다 ᄒᆞ니라</sent>
<sent type="anno" lang="chi" page="7a" n="1">或十二十譬次第而淪也。</sent>
<sent type="anno" lang="kor" page="7a" n="1">열 ᄒᆡ 스믈 ᄒᆡᄂᆞᆫ 次第로 ᄭᅥ듀ᄆᆞᆯ ᄀᆞᄌᆞᆯ비니라</sent>
<sent type="main" lang="chi" page="7a" n="2">年既長大，加復窮困，馳騁四方以求衣食。漸漸遊行，遇向本國。</sent>
<sent type="main" lang="kor" page="7a" n="3">나히 ᄒᆞ마 ᄌᆞ라 더욱 窮困ᄒᆞ야 四方애 ᄃᆞᆫ녀 옷 밥 求ᄒᆞ야 漸漸 ᄃᆞᆮ녀 믿나라ᄒᆞᆯ 마초아 向ᄒᆞ니</sent>
<sent type="anno" lang="chi" page="7a" n="4">나히 ᄌᆞ라 窮困ᄒᆞ야 四方애 밥 求호ᄆᆞᆫ 五道애 困ᄒᆞ야 四生애 ᄃᆞᆮ녀 목숨 사로ᄆᆞᆯ 가ᄌᆞᆯ비고</sent>
<sent type="anno" lang="kor" page="7a-7b" n="5">漸漸 本國 向^호ᄆᆞᆫ 부텻 敎化 맛나ᅀᆞᄫᅩᄆᆞᆯ 因ᄒᆞ야 能히 두르ᅘᅧ ᄉᆞᆯ편마ᄅᆞᆫ 그러나 ᄀᆞᆺ 向ᄒᆞ고 다ᄃᆞᆮ디 몯호ᄆᆞᆯ 가ᄌᆞᆯ비니라</sent>
<sent type="main" lang="chi" page="7b" n="1">其父先來，求子不得，中止一城。</sent>
<sent type="main" lang="kor" page="7b" n="1">그 아비 아ᄅᆡ 아ᄃᆞᆯ 求ᄒᆞ다가 몯 어더 ᄒᆞᆫ 城에 잇더니</sent>
<sent type="main" lang="chi" page="7b" n="2">其家大富，財寶無量——金、銀、琉璃、珊瑚、虎珀、頗梨珠等，其諸倉庫，悉皆盈溢、</sent>
<sent type="main" lang="kor" page="7b" n="2">그 지비 ᄀᆞ자ᇰ 가ᅀᆞ며러 쳔랴ᇰ 보ᄇᆡ 그지업서 金銀 瑠璃 珊瑚 琥珀 玻梨珠ᄃᆞᆯ히 倉庫애 다 ᄀᆞᄃᆞᆨᄒᆞ야 너ᇝ디며</sent>
<sent type="main" lang="chi" page="7b-8a" n="3">多有僮僕、臣佐、吏民；象馬車乘，牛羊無數 出入息利，乃遍他國，商估賈客亦甚衆多。</sent>
<sent type="main" lang="kor" page="7b-8a" n="3">죠ᅌᅵ며 臣^下ㅣ며 百姓이 만ᄒᆞ며 象馬車乘과 牛羊이 數 업스며 내며 드리며 利 불우미 다ᄅᆞᆫ 나라해 ᄀᆞᄃᆞᆨᄒᆞ며 商估賈客이 [商估ᄂᆞᆫ 댜ᇰᄉᆡ오 賈客ᄋᆞᆫ 흐ᇰ져ᇰ바지라] ᄯᅩ 甚히 하더니</sent>
<sent type="anno" lang="chi" page="8a" n="1">其父譬覺皇也。</sent>
<sent type="anno" lang="kor" page="8a" n="1">그 아비ᄂᆞᆫ 覺皇ᄋᆞᆯ 가ᄌᆞᆯ비고 覺皇ᄋᆞᆫ 아ᄅᆞ시ᄂᆞᆫ 皇帝라 혼 마리니 부텨를 ᄉᆞᆯᄫᆞ니라</sent>
<sent type="anno" lang="chi" page="8a" n="2">先求不得譬昔曾教化後還退墮也。</sent>
<sent type="anno" lang="kor" page="8a" n="2">몬져 求ᄒᆞ다가 몯 어두믄 아ᄅᆡ 敎化ᄒᆞ시다가 後에 도로 믈러 겨샤ᄆᆞᆯ 가ᄌᆞᆯ비고</sent>
<sent type="anno" lang="chi" page="8a" n="3">中止一城譬華嚴法菩提場。</sent>
<sent type="anno" lang="kor" page="8a" n="3">ᄒᆞᆫ 城에 이슈ᄆᆞᆫ 華嚴法菩提場ᄋᆞᆯ 가ᄌᆞᆯ비고</sent>
<sent type="anno" lang="chi" page="8a" n="4">其家大富財寶諸珍。譬道場所得法具無量功德也。</sent>
<sent type="anno" lang="kor" page="8a" n="4">그 지비 ᄀᆞ자ᇰ 가ᅀᆞ며러 보ᄇᆡᄃᆞᆯᄒᆞᆫ 道場애 得ᄒᆞ샨 法이 無量功德 ᄀᆞᄌᆞ샤ᄆᆞᆯ 가ᄌᆞᆯ비고</sent>
<sent type="anno" lang="chi" page="8b" n="5">倉盈法喜之食。庫溢諸法之財。</sent>
<sent type="anno" lang="kor" page="8b" n="5">倉애 法喜옛 바비 ᄀᆞᄃᆞᆨᄒᆞ고 庫애 諸法엣 천이 너ᇝ디니라</sent>
<sent type="anno" lang="chi" page="8b" n="6">僮僕所以自奉。臣佐所以治民。譬自利利他事也。</sent>
<sent type="anno" lang="kor" page="8b" n="6">죠ᄒᆞᆫ 제 몸 위왇ᄂᆞᆫ 거시오 臣下ᄂᆞᆫ 百姓 다ᄉᆞ리ᄂᆞᆫ 거시니 ᄌᆞ걔 利ᄒᆞ시고 ᄂᆞᆷ 利ᄒᆞ시논 이ᄅᆞᆯ 가ᄌᆞᆯ비니라</sent>
<sent type="anno" lang="chi" page="8b" n="7">象馬牛羊以譬五乘。</sent>
<sent type="anno" lang="kor" page="8b" n="7">象 馬 牛 羊ᄋᆞᆫ 五乘을 가ᄌᆞᆯ비고</sent>
<sent type="anno2" lang="chi" page="9a" n="1">없음</sent>
<sent type="anno2" lang="kor" page="9a" n="1">五乘ᄋᆞᆫ 聲聞 緣覺 菩薩 人 天이라 五乘ᄋᆞᆫ 聲聞 緣覺 菩薩 人 天이라</sent>
<sent type="anno" lang="chi" page="9a" n="2">教授滋息廣被大千。故曰出入息利乃徧他國。</sent>
<sent type="anno" lang="kor" page="9a" n="2">敎授滋息을 大千에 너비 니필ᄊᆡ 내며 드리며 利 불우미 다ᄅᆞᆫ 나라해 ᄀᆞᄃᆞᆨ다 ᄒᆞ니라</sent>
<sent type="anno" lang="chi" page="9a" n="3">由是群生咸求法利。故曰商賈眾多。</sent>
<sent type="anno" lang="kor" page="9a" n="3">일로브터 群生이 다 法利ᄅᆞᆯ 求ᄒᆞᆯᄊᆡ 商賈ㅣ 만타 ᄒᆞ니</sent>
<sent type="anno" lang="chi" page="9a" n="4">總譬出與利澤也。</sent>
<sent type="anno" lang="kor" page="9a" n="4">恩澤 니ᄅᆞ와다 내요ᄆᆞᆯ 모도아 가ᄌᆞᆯ비니라</sent>
<sent type="anno" lang="chi" page="9a" n="5">없음</sent>
<sent type="anno" lang="kor" page="9a" n="5">澤ᄋᆞᆫ 恩澤이라</sent>
<sent type="main" lang="chi" page="9a" n="6">時貧窮子遊諸聚落，經歷國邑，遂到其父所止之城。</sent>
<sent type="main" lang="kor" page="9a" n="6">그제 貧窮ᄒᆞᆫ 아ᄃᆞ리 ᄆᆞᅀᆞᆯᄃᆞᆯ해 노녀 國邑을 디나 아ᄇᆡ 잇ᄂᆞᆫ 城에 다ᄃᆞᄅᆞ니</sent>
<sent type="anno" lang="chi" page="9a-9b" n="7">窮子譬困於五道乏功德財。</sent>
<sent type="anno" lang="kor" page="9a-9b" n="7">貧窮ᄒᆞᆫ 아ᄃᆞᄅᆞᆫ 五道애 困ᄒᆞ^야 功德 쳔랴ᇰ 업수믈 가ᄌᆞᆯ비니라</sent>
<sent type="anno" lang="chi" page="9b" n="1">聚落荒淺譬小乘權教。國邑盛麗譬中乘漸教。其父所止譬大乘正教。</sent>
<sent type="anno" lang="kor" page="9b" n="1">ᄆᆞᅀᆞᆯᄒᆞᆫ 녇가ᄫᆞ니 小乘權敎ᄅᆞᆯ 가ᄌᆞᆯ비고 國邑은 盛ᄒᆞ니 中乘 漸敎ᄅᆞᆯ 가ᄌᆞᆯ비고 아ᄇᆡ 잇ᄂᆞᆫ 城은 大乘 正敎ᄅᆞᆯ 가ᄌᆞᆯ비니</sent>
<sent type="anno" lang="chi" page="9b" n="2">意謂在昔迷淪。因教漸引遂入正道也。</sent>
<sent type="anno" lang="kor" page="9b" n="2">녜 迷惑ᄒᆞ야 ᄭᅥ디여 잇다가 ᄀᆞᄅᆞ쵸ᄆᆞᆯ 因ᄒᆞ야 漸漸 ᅘᅧ 正道애 드류ᄆᆞᆯ 너겨 니ᄅᆞ니라</sent>
<sent type="main" lang="chi" page="9b" n="3">父母念子，與子離別五十餘年，</sent>
<sent type="main" lang="kor" page="9b" n="3">아비 每常 아ᄃᆞᄅᆞᆯ 念호ᄃᆡ "아ᄃᆞᆯ와 여희연 디 쉬나ᄆᆞᆫ ᄒᆡ어다" 호ᄃᆡ</sent>
<sent type="main" lang="chi" page="9b-10a" n="4">而未曾向人說如此事，但自思惟，心懷悔恨，自念</sent>
<sent type="main" lang="kor" page="9b-10a" n="4">ᄂᆞᆷᄃᆞ려 이런 이ᄅᆞᆯ 자ᇝ간도 니르디 아니ᄒᆞ고 오^직 제 ᄉᆞ라ᇰᄒᆞ야 ᄆᆞᅀᆞ매 뉘읏브며 애왇부ᄆᆞᆯ 머거 제 念호ᄃᆡ</sent>
<sent type="main" lang="chi" page="10a" n="1">老朽，多有財物，金銀珍寶，倉庫盈溢；無有子息，一旦終沒，財物散失，無所委付。</sent>
<sent type="main" lang="kor" page="10a" n="1">늙고 쳔랴ᅌᅵ 만ᄒᆞ야 金銀珍 寶ㅣ 倉庫애 ᄀᆞᄃᆞᆨᄒᆞ야 너ᇝ듀ᄃᆡ 子息이 업수니 ᄒᆞᄅᆞᆺ 아ᄎᆞᄆᆡ 주그면 쳔랴ᅌᆞᆯ 일허 맛듀ᇙ ᄯᅡ히 업스리로다 ᄒᆞ야</sent>
<sent type="main" lang="chi" page="10a" n="2">是以慇懃每憶其子，復作是念;</sent>
<sent type="main" lang="kor" page="10a" n="2">브즈러니 每常 아ᄃᆞᄅᆞᆯ ᄉᆡᇰ각ᄒᆞ야 ᄯᅩ 너교ᄃᆡ</sent>
<sent type="main" lang="chi" page="10a-10b" n="3">『我若得子，委付財物，坦然快樂，無復憂慮。』</sent>
<sent type="main" lang="kor" page="10a-10b" n="3">ᄒᆞ^다가 아ᄃᆞᄅᆞᆯ 어더 쳔랴ᅌᆞᆯ 맛디면 훤히 快樂ᄒᆞ야 ᄂᆞ외야 分別 업스리로다 ᄒᆞ더니</sent>
<sent type="anno" lang="chi" page="10b" n="1">父每念子等者。譬佛念二乘之子久淪五道。性習昏淺未堪說大也。</sent>
<sent type="anno" lang="kor" page="10b" n="1">아비 每常 子息 念홈ᄃᆞᆯᄒᆞᆫ 부톄 二乘 아ᄃᆞ리 五道애 오래 ᄭᅥ디여 性 ᄇᆡᄒᆞ시 어득고 녇가ᄫᅡ 어루 큰 일 몯 니르리로다 念ᄒᆞ샤ᄆᆞᆯ 가ᄌᆞᆯ비니라</sent>
<sent type="anno" lang="chi" page="10b" n="2">思惟悔恨者。悔昔之教未深。恨今之機退大也。</sent>
<sent type="anno" lang="kor" page="10b" n="2">ᄉᆞ라ᇰᄒᆞ야 뉘으츠며 애와툐ᄆᆞᆫ 녜 ᄀᆞᄅᆞ치샤미 깁디 몯호ᄆᆞᆯ 뉘으츠시고 이젯 機 큰 게 믈로ᄆᆞᆯ 애와티샤미라</sent>
<sent type="main" lang="chi" page="10b" n="3">自念老朽等者。憂其無以續佛慧命也。</sent>
<sent type="main" lang="kor" page="10b" n="3">제 念호ᄃᆡ 늘구라 홈ᄃᆞᆯᄒᆞᆫ 부텻 목숨 니ᅀᅳ리 업슨 ᄃᆞᆯ 시름ᄒᆞ샤미라</sent>
<sent type="main" lang="chi" page="10b-11a" n="4">世尊！</sent>
<sent type="main" lang="kor" page="10b-11a" n="4">世^尊하</sent>
<sent type="main" lang="chi" page="11a" n="1">爾時窮子傭賃展轉遇到父舍，住立門側。</sent>
<sent type="main" lang="kor" page="11a" n="1">그ᄢᅴ 窮子ㅣ 傭賃ᄒᆞ야 [ᄂᆞᄆᆡ ᄡᅴ유미 ᄃᆞ욀 씨 傭이오 힘 드려 利 가죠미 賃이라] 그우녀 마초아 아ᄇᆡ 지븨 다ᄃᆞ라 門ㅅ 겨틔 셔셔</sent>
<sent type="anno" lang="kor" page="11a" n="2">城譬乍入。舍譬深入。</sent>
<sent type="anno" lang="kor" page="11a" n="2">城은 자ᇝ간 드로ᄆᆞᆯ 가ᄌᆞᆯ비고 지븐 기피 드로ᄆᆞᆯ 가ᄌᆞᆯ비니</sent>
<sent type="anno" lang="kor" page="11a" n="3">謂資藉權乘積漸深造也。</sent>
<sent type="anno" lang="kor" page="11a" n="3">權乘을 브터 漸漸 기피 나ᅀᅡ가ᄆᆞᆯ 니ᄅᆞ니라</sent>
<sent type="anno" lang="kor" page="11a" n="4">然傭賃而作。徒取小利功非己有。譬資藉權教終無實證也。</sent>
<sent type="anno" lang="kor" page="11a" n="4">그러나 傭賃호미 ᄒᆞᆫ갓 죠고맛 利ᄅᆞᆯ 가져 功ᄋᆞᆯ 제 몯 두니 權敎 브투미 乃終내 實證 업수ᄆᆞᆯ 가ᄌᆞᆯ비니라</sent>
<sent type="anno" lang="kor" page="11a-11b" n="5">到舍而住立門側。譬雖值佛道不能正入。猶依徧空而止。為樂小故。</sent>
<sent type="anno" lang="kor" page="11a-11b" n="5">지븨 다ᄃᆞ라 門ㅅ 겨틔 셔ᄆᆞᆫ 비록 佛道ᄅᆞᆯ ^ 맛나도 正히 드디 몯ᄒᆞ야 ᄉᆞᆫᄌᆡ 偏空ᄋᆞᆯ 브터 이쇼ᄆᆞᆯ 가ᄌᆞᆯ비니 져근 이ᄅᆞᆯ 즐기논 젼ᄎᆡ라</sent>
<sent type="main" lang="chi" page="11b" n="1">遙見其父、踞師子床，寶机承足，諸婆羅門、剎利、居士皆恭敬圍繞，</sent>
<sent type="main" lang="kor" page="11b" n="1">머리셔 보ᄃᆡ 제 아비 師子床ᄋᆡ 걸아ᇇ고 寶衹 발 받고 婆羅門과 刹利와 居士ᄃᆞᆯ히 다 恭敬圍繞ᄒᆞ며</sent>
<sent type="main" lang="chi" page="11b" n="2">以眞珠瓔珞，價直千萬，莊嚴其身；</sent>
<sent type="main" lang="kor" page="11b" n="2">眞珠瓔珞이 갑시 千萬이 ᄊᆞ니로 모매 莊嚴ᄒᆞ고</sent>
<sent type="main" lang="chi" page="11b-12a" n="3">吏民、僮僕，手執白拂，侍立左右。</sent>
<sent type="main" lang="kor" page="11b-12a" n="3">吏民과 ^ 僮僕괘 [吏ᄂᆞᆫ 官員이오 民ᄋᆞᆫ 百姓이오 僮ᄋᆞᆫ 겨집 죠ᅌᅵ오 僕은 남진 죠ᅌᅵ라] 白拂 잡고 左右에 셔며</sent>
<sent type="main" lang="chi" page="12a" n="1">覆以寶帳， 垂諸華幡， 香水灑地，散衆名華， 羅列寶物，</sent>
<sent type="main" lang="kor" page="12a" n="1">보ᄇᆡ옛 帳 둡고 빗난 幡 드리우며 香水ᄅᆞᆯ ᄯᅡ해 ᄲᅳ리고 한 일훔난 곳 비흐며 보ᄇᆡ옛 것 느러니</sent>
<sent type="main" lang="chi" page="12a-12b" n="1">出內取與，有如是等種種嚴飾，威德特尊。</sent>
<sent type="main" lang="kor" page="12a-12b" n="1">버리고 내며 드리며 가지며 주어 이ᄀᆞ티 種種ᄋᆞ로 싁싀기 ᄭᅮ며 威德^이 特別히 尊터니</sent>
main	chi	12b		窮子見父有大力勢，即懷恐怖，悔來至此。竊作是念：
<sent type="main" lang="kor" page="12b" n="1">窮子ㅣ 아비 큰 力勢 잇거늘 보고 곧 두리ᄫᅳᆫ ᄆᆞᅀᆞᄆᆞᆯ 머거 예 온 이ᄅᆞᆯ 뉘으처 ᄀᆞᄆᆞ니 너교ᄃᆡ</sent>
<sent type="main" lang="chi" page="12b" n="2">『此或是王，或是王等，非我傭力得物之處。</sent>
<sent type="main" lang="kor" page="12b" n="2">이 王이어나 王等이로소니 [王等은 王ᄋᆡ 아ᅀᆞ미라] 내 傭力 ᄒᆞ야 物 어도ᇙ ᄯᅡ히 아니니</sent>
<sent type="main" lang="chi" page="12b-13a" n="3">不如往至貧里，肆力有地，衣食易得。</sent>
<sent type="main" lang="kor" page="12b-13a" n="3">艱難ᄒᆞᆫ ᄆᆞᅀᆞᆯᄒᆡ 가 힘 드류ᇙ ᄯᅡ히 이셔 옷 밥 쉬^ᄫᅵ 어드니만 몯다</sent>
<sent type="main" lang="chi" page="13a" n="1">若久住此，或見逼迫，強使我作。』作是念已，疾走而去。</sent>
<sent type="main" lang="kor" page="13a" n="1">ᄒᆞ다가 이ᅌᅦ 오래 이시면 시혹 우기눌러 일 시기리로다 ᄒᆞ고 ᄲᆞᆯ리 ᄃᆞ라 가거늘</sent>
<sent type="anno" lang="chi" page="13a" n="2">譬二乘初聞佛果萬德種智之事。而迷小怖大也。</sent>
<sent type="anno" lang="kor" page="13a" n="2">二乘이 佛果앳 萬德種智ㅅ 이ᄅᆞᆯ 처ᅀᅥᆷ 듣고 져근 이레 迷惑ᄒᆞ야 큰 일 두류믈 가ᄌᆞᆯ비니라</sent>
<sent type="anno" lang="chi" page="13a" n="3">遙見其父譬未能親證。</sent>
<sent type="anno" lang="kor" page="13a" n="3">머리셔 아비 보ᄆᆞᆫ 親히 證티 몯호ᄆᆞᆯ 가ᄌᆞᆯ비고</sent>
<sent type="anno" lang="chi" page="13a" n="4">踞師子床者。表無畏之德也。</sent>
<sent type="anno" lang="kor" page="13a" n="4">師子床애 걸안조ᄆᆞᆫ 저품 업스신 德을 表ᄒᆞ고</sent>
<sent type="anno" lang="chi" page="13a-13b" n="5">寶几承足者。尊萬行之本也。萬行本真而能涉俗故。剎利居士皆悉圍繞。二乘不能涉俗矣。</sent>
<sent type="anno" lang="kor" page="13a-13b" n="5">寶衹 발 바도ᄆᆞᆫ 萬行ㅅ 미틀 尊ᄒᆞ고 萬行이 本來 眞實호ᄃᆡ 能히 俗ᄋᆞᆯ 버므리실ᄊᆡ 刹^利居士ㅣ다 圍繞ᄒᆞ니 二乘ᄋᆞᆫ 俗ᄋᆞᆯ 버므리디 몯ᄒᆞᄂᆞ니라</sent>
<sent type="anno" lang="chi" page="13b" n="1">因萬行以成萬德故。以真珠瓔珞莊嚴其身。二乘無此莊嚴矣。</sent>
<sent type="anno" lang="kor" page="13b" n="1">萬行ᄋᆞᆯ 因ᄒᆞ야 萬德을 일우실ᄊᆡ 眞珠 瓔珞ᄋᆞ로 모ᄆᆞᆯ 莊嚴ᄒᆞ니 二乘은 이 莊嚴이 업스니라</sent>
<sent type="anno" lang="chi" page="13b" n="2">吏所以治。民所以役。僮任輕。僕任重。</sent>
<sent type="anno" lang="kor" page="13b" n="2">吏ᄂᆞᆫ 다ᄉᆞ리ᄂᆞᆫ 거시오 民ᄋᆞᆫ 브리ᄂᆞᆫ 거시오 僮ᄋᆞᆫ 所任이 가ᄇᆡ얍고 僕ᄋᆞᆫ 所任이 므거ᄫᅳ니</sent>
<sent type="anno" lang="chi" page="13b" n="3">譬一乘法中所治所役輕重纖悉之法無不備者。</sent>
<sent type="anno" lang="kor" page="13b" n="3">一乘法 中에 다ᄉᆞ리며 브리며 가ᄇᆡ야ᄫᆞ며 므거ᄫᅳ며 纖悉ᄒᆞᆫ 法이 몯 ᄀᆞᄌᆞ니 업슨 ᄃᆞᆯ 가ᄌᆞᆯ비니</sent>
<sent type="anno2" lang="chi" page="13b" n="4">없음</sent>
<sent type="anno2" lang="kor" page="13b" n="4">纖은 ᄀᆞᄂᆞᆯ씨라</sent>
<sent type="anno" lang="chi" page="14a" n="1">所謂治世語言資生業等皆順正法。</sent>
<sent type="anno" lang="kor" page="14a" n="1">世間 다ᄉᆞ리ᄂᆞᆫ 말와 資生ᄒᆞᄂᆞᆫ 業ᄃᆞᆯ히 다 正法을 順ᄒᆞᄂᆞ니라 니ᄅᆞ샤미니</sent>
<sent type="anno" lang="chi" page="14a" n="2">但以不染不偏為尚。故執白拂侍左右。</sent>
<sent type="anno" lang="kor" page="14a" n="2">오직 덞디 아니ᄒᆞ며 기우디 아니호미 爲頭ᄒᆞᆯᄊᆡ 白拂 잡고 左右에 侍衛ᄒᆞ니</sent>
<sent type="anno" lang="chi" page="14a" n="3">葢拂能去塵。白言不染。左右表拂去空假之塵而歸中道也。</sent>
<sent type="anno" lang="kor" page="14a" n="3">拂은 能히 드트를 앗고 白ᄋᆞᆫ 덞디 아니호ᄆᆞᆯ 니ᄅᆞ고 左右ᄂᆞᆫ 空假ㅅ 드트를 ᄠᅥ러 ᄇᆞ려 中道애 가샤ᄆᆞᆯ 表ᄒᆞ니라</sent>
<sent type="anno" lang="chi" page="14a" n="4">寶帳譬慈悲廣被故言覆。華旛譬眾善下化故言垂。</sent>
<sent type="anno" lang="kor" page="14a" n="4">寶帳ᄋᆞᆫ 慈悲 너비 니피샤ᄆᆞᆯ 가ᄌᆞᆯ빌ᄊᆡ 둡다 ᄒᆞ고 華幡은 한 善으로 敎化 ᄂᆞ리오샤ᄆᆞᆯ 가ᄌᆞᆯ빌ᄊᆡ 드리우다 ᄒᆞ고</sent>
<sent type="anno" lang="chi" page="14a" n="5">水譬智。華譬因。</sent>
<sent type="anno" lang="kor" page="14a" n="5">므른 智ᄅᆞᆯ 가ᄌᆞᆯ비고 고ᄌᆞᆫ 因ᄋᆞᆯ 가ᄌᆞᆯ비니</sent>
<sent type="anno" lang="chi" page="14a-14b" n="6">香水洒地者。以妙智淨眾生心地也。</sent>
<sent type="anno" lang="kor" page="14a-14b" n="6">香水로 ᄯᅡ해 ᄲᅳ료ᄆᆞᆫ 妙^知로 衆生ᄋᆡ 心地ᄅᆞᆯ 조케 ᄒᆞ샤미오</sent>
<sent type="anno" lang="chi" page="14b" n="1">散眾名華者。以妙因嚴眾生心地也。</sent>
<sent type="anno" lang="kor" page="14b" n="1">여러 가짓 일훔난 곳 비호ᄆᆞᆫ 妙因으로 衆生ᄋᆡ 心地ᄅᆞᆯ 莊嚴ᄒᆞ샤미라</sent>
<sent type="anno" lang="chi" page="14b" n="2">羅列寶物所以示其玩好。</sent>
<sent type="anno" lang="kor" page="14b" n="2">보ᄇᆡ옛 것 버류믄 玩好 뵈샤미오</sent>
<sent type="anno" lang="chi" page="14b" n="3">出內取與所以隨其欲樂。譬成就大根而誘進小乘也。</sent>
<sent type="anno" lang="kor" page="14b" n="3">내며 드리며 가지며 주ᄆᆞᆫ 欲樂 조ᄎᆞ샤미니 大根을 일우시고 小乘을 달애야 나ᅀᅩ샤ᄆᆞᆯ 가ᄌᆞᆯ비니라</sent>
<sent type="anno" lang="chi" page="14b" n="4">上皆萬德種智之事。</sent>
<sent type="anno" lang="kor" page="14b" n="4">우흔 다 萬德種智옛 이리오</sent>
<sent type="anno" lang="chi" page="14b" n="5">自窮子見父已下。即迷小怖大之事。</sent>
<sent type="anno" lang="kor" page="14b" n="5">窮子ㅣ 아비 보다 혼 아래ᄂᆞᆫ 져근 이레 迷惑ᄒᆞ야 큰 일 두리논 이리라</sent>
<sent type="anno" lang="chi" page="14b" n="6">王謂國王。王等謂王之族。</sent>
<sent type="anno" lang="kor" page="14b" n="6">王과 王 等과ᄂᆞᆫ 法身 報身을 가ᄌᆞᆯ비고</sent>
<sent type="anno" lang="chi" page="14b" n="7">譬法報二身也。貧居里巷譬二乘小道。</sent>
<sent type="anno" lang="kor" page="14b" n="7">艱難ᄒᆞᆫ ᄆᆞᅀᆞᆯᄒᆞᆫ 二乘 져근 道ᄅᆞᆯ 가ᄌᆞᆯ비고</sent>
<sent type="anno" lang="chi" page="14b-15a" n="8">肆力有地譬進修有方。</sent>
<sent type="anno" lang="kor" page="14b-15a" n="8">힘 드류ᇙ ᄯᅡ 잇다 호^ᄆᆞᆫ 나ᅀᅡ 닷고ᇙ 術 이슈믈 가ᄌᆞᆯ비고</sent>
<sent type="anno" lang="chi" page="15a" n="1">非得物處譬大法難證。</sent>
<sent type="anno" lang="kor" page="15a" n="1">物 어두ᇙ ᄯᅡ 아니라 호ᄆᆞᆫ 큰 法 證티 어려ᄫᅮᄆᆞᆯ 가ᄌᆞᆯ비고</sent>
<sent type="anno" lang="chi" page="15a" n="2">衣食易得譬小果易求。</sent>
<sent type="anno" lang="kor" page="15a" n="2">옷 밥 쉬ᄫᅵ 어드리라 호ᄆᆞᆫ 져근 果 쉬ᄫᅵ 求호ᄆᆞᆯ 가ᄌᆞᆯ비고</sent>
<sent type="anno" lang="chi" page="15a" n="3">或見逼迫譬慮佛道長遠久受勤苦。內音納。或出或納也。</sent>
<sent type="anno" lang="kor" page="15a" n="3">시혹 우기누르리라 호ᄆᆞᆫ 佛道ㅣ 길오 머러 오래 브즈러니 受苦ᄒᆞᆯ까 分別호ᄆᆞᆯ 가ᄌᆞᆯ비니라</sent>
<sent type="main" lang="chi" page="15a" n="4">「時富長者於師子座，見子便識，心大歡喜，卽作是念：</sent>
<sent type="main" lang="kor" page="15a" n="4">그제 가ᅀᆞ면 長者ㅣ 師子座애셔 아ᄃᆞᄅᆞᆯ 보고 아라보아 ᄆᆞᅀᆞ매 ᄀᆞ자ᇰ 깃거 너교ᄃᆡ</sent>
<sent type="main" lang="chi" page="15a" n="5">『我財物庫藏，今有所付。</sent>
<sent type="main" lang="kor" page="15a" n="5">내 쳔랴ᇰ 庫藏ᄋᆞᆯ 이제 맛듀ᇙ ᄃᆡ 잇거다</sent>
<sent type="main" lang="chi" page="15b" n="1">我常思念此子，無由見之，而忽自來，甚適我願。</sent>
<sent type="main" lang="kor" page="15b" n="1">내 샤ᇰ녜 이 아ᄃᆞᄅᆞᆯ 思念호ᄃᆡ 보ᇙ 주리 업다니 믄득 제 오니 내 願에 甚히 맛거다</sent>
<sent type="main" lang="chi" page="15a" n="2">我雖年朽，猶故貪惜。』</sent>
<sent type="main" lang="kor" page="15a" n="2">내 비록 나히 늙고도 ᄉᆞᆫᄌᆡ 貪ᄒᆞ야 앗기노라</sent>
<sent type="main" lang="chi" page="15a" n="3">卽遣傍人，急追將還。</sent>
<sent type="main" lang="kor" page="15a" n="3">ᄒᆞ고 즉재 겨틧 사ᄅᆞᄆᆞᆯ 보내야 ᄲᆞᆯ리 미조차 가 ᄃᆞ려 오라 ᄒᆞ야ᄂᆞᆯ</sent>
<sent type="anno" lang="chi" page="15b" n="4">見子便識譬昔緣已熟。</sent>
<sent type="anno" lang="kor" page="15b" n="4">아ᄃᆞᆯ 보고 아라보ᄆᆞᆫ 녯 緣이 ᄒᆞ마 니근 ᄃᆞᆯ 가ᄌᆞᆯ비고</sent>
<sent type="anno" lang="chi" page="15b" n="5">財物有付譬法有所授。</sent>
<sent type="anno" lang="kor" page="15b" n="5">쳔랴ᅌᅵ 맛듀ᇙ ᄃᆡ 이슈믄 法이 심교ᇙ ᄃᆡ 겨샤ᄆᆞᆯ 가ᄌᆞᆯ비고</sent>
<sent type="anno" lang="chi" page="15b-16a" n="6">我雖年朽猶故貪惜。譬曠劫所修不妄與也。</sent>
<sent type="anno" lang="kor" page="15b-16a" n="6">내 비록 늘거도 ᄉᆞᆫᄌᆡ 앗기노라 호^ᄆᆞᆫ 오란 劫에 닷ᄀᆞ샨 거슬 간대로 주디 아니ᄒᆞ샤ᄆᆞᆯ 가ᄌᆞᆯ비고</sent>
<sent type="anno" lang="chi" page="16a" n="1">遣人急追譬令菩薩為說頓法。</sent>
<sent type="anno" lang="kor" page="16a" n="1">사ᄅᆞᆷ 브려 ᄲᆞᆯ리 미조차 가ᄆᆞᆫ 菩薩ᄋᆞᆯ ᄒᆞ야 頓法 니ᄅᆞ라 ᄒᆞ샤ᄆᆞᆯ 가ᄌᆞᆯ비니</sent>
<sent type="anno" lang="chi" page="16a" n="2">即華嚴五位法門皆菩薩所說。</sent>
<sent type="anno" lang="kor" page="16a" n="2">곧 華嚴五位法門이 다 菩薩 니ᄅᆞ샨 거시라</sent>
<sent type="anno" lang="chi" page="16a" n="3">없음</sent>
<sent type="anno" lang="kor" page="16a" n="3">五位ᄂᆞᆫ 十住 十行 十向 十地 等覺이라</sent>
<sent type="main" lang="chi" page="16a" n="4">爾時使者，疾走往捉。</sent>
<sent type="main" lang="kor" page="16a" n="4">그ᄢᅴ 使者ㅣ ᄲᆞᆯ리 ᄃᆞ라 가 자ᄇᆞᆫ대</sent>
<sent type="main" lang="chi" page="16a" n="5">窮子驚愕，稱怨大喚：</sent>
<sent type="main" lang="kor" page="16a" n="5">窮子ㅣ 놀라 怨讐ㅣ여 ᄒᆞ야 ᄀᆞ자ᇰ 우르고</sent>
<sent type="main" lang="chi" page="16a" n="6">『我不相犯，何爲見捉？』</sent>
<sent type="main" lang="kor" page="16a" n="6">내 犯혼 일 업거ᄂᆞᆯ 엇뎨 잡ᄂᆞᆫ다</sent>
<sent type="main" lang="chi" page="16a-16b" n="8">使者執之愈急，強牽將還。</sent>
<sent type="main" lang="kor" page="16a-16b" n="8">使^者ㅣ더욱 急히 자바 구틔여 잇거 ᄃᆞ려 오거ᄂᆞᆯ</sent>
<sent type="main" lang="chi" page="16b" n="1">于時窮子，自念無罪，而被囚執，此必定死；</sent>
<sent type="main" lang="kor" page="16b" n="1">그제 窮子ㅣ 너교ᄃᆡ 罪 업시 잡가티노니 一定ᄒᆞ야 주그리로다</sent>
<sent type="main" lang="chi" page="16b" n="2">轉更惶怖，悶絕躄地。</sent>
<sent type="main" lang="kor" page="16b" n="2">ᄒᆞ야 더욱 두리여 것ᄆᆞᄅᆞ주거 ᄯᅡ해 디거ᄂᆞᆯ</sent>
<sent type="anno" lang="chi" page="16b" n="3">父命追子實欲親之。而子驚悶絕乃自棄也。</sent>
<sent type="anno" lang="kor" page="16b" n="3">아비 아ᄃᆞᆯ ᄃᆞ려오라 호ᄆᆞᆫ 實로 親히 흐려커ᄂᆞᆯ 아ᄃᆞ리 놀라 것ᄆᆞᄅᆞ주그니 제 ᄇᆞ료미니</sent><!-- '흐려커늘' 혹은 '호려커늘' -->
<sent type="anno" lang="chi" page="16b" n="4">譬二乘初聞華嚴怯其頓說。</sent>
<sent type="anno" lang="kor" page="16b" n="4">二乘이 처ᅀᅥᆷ 華嚴 듣ᄌᆞᆸ고 頓敎說法에 怯호ᄆᆞᆯ 가ᄌᆞᆯ비니라</sent>
<sent type="anno" lang="chi" page="16b-17a" n="5">葢頓教以煩惱即菩提。而二乘以煩惱為冤賊。故稱怨也。</sent>
<sent type="anno" lang="kor" page="16b-17a" n="5">頓敎ᄂᆞᆫ 煩惱ㅣ ^ 곧 菩提어ᄂᆞᆯ 二乘은 煩惱ᄅᆞᆯ 怨讐ㅅ 盜賊 사ᄆᆞᆯᄊᆡ 怨讐ㅣ라 ᄒᆞ니라</sent>
<sent type="anno" lang="chi" page="17a" n="1">頓以生死即涅槃。而二乘以生死為苦縛故大喚。</sent>
<sent type="anno" lang="kor" page="17a" n="1">頓敎ᄂᆞᆫ 生死ㅣ 곧 涅槃이어ᄂᆞᆯ 二乘은 生死ᄅᆞᆯ 受苦 얽ᄆᆡ유ᄆᆞᆯ 사ᄆᆞᆯᄊᆡ ᄀᆞ자ᇰ 우르니라</sent>
<sent type="anno" lang="chi" page="17a" n="2">不犯而被捉譬不求而強化。</sent>
<sent type="anno" lang="kor" page="17a" n="2">犯혼 일 업시 자퓨라 호ᄆᆞᆫ 求티 아니커ᄂᆞᆯ 구틔여 敎化ᄒᆞ샤ᄆᆞᆯ 가ᄌᆞᆯ비고</sent>
<sent type="anno" lang="chi" page="17a" n="3">急執而強牽譬不從而強率也。</sent>
<sent type="anno" lang="kor" page="17a" n="3">時急히 자바 구틔여 잇구믄 從티 아니커늘 구틔여 ᄃᆞ리샤ᄆᆞᆯ 가ᄌᆞᆯ비니라</sent>
<sent type="anno" lang="chi" page="17a" n="4">菩薩示生三界。而二乘以三界為牢獄。故云無罪被囚。</sent>
<sent type="anno" lang="kor" page="17a" n="4">菩薩ᄋᆞᆫ 三界예 나ᄆᆞᆯ 뵈어시ᄂᆞᆯ 二乘은 三界로 獄ᄋᆞᆯ 사ᄆᆞᆯᄊᆡ 罪 업시 가티노라 ᄒᆞ니라</sent>
<sent type="anno" lang="chi" page="17a" n="5">菩薩出入塵勞。</sent>
<sent type="anno" lang="kor" page="17a" n="5">菩薩ᄋᆞᆫ 塵勞애 나들어시ᄂᆞᆯ</sent>
<sent type="anno2" lang="chi" page="17b" n="1">없음</sent>
<sent type="anno2" lang="kor" page="17b" n="1">華嚴에 닐오ᄃᆡ 衆生ᄃᆞᆯ히 色聲香味觸애 그 內예 五百煩惱ㅣ ᄀᆞ초 잇고 그 外예 ᄯᅩ 五百煩惱ㅣ 잇ᄂᆞ니</sent>
<sent type="anno2" lang="chi" page="17b" n="2">없음</sent>
<sent type="anno2" lang="kor" page="17b" n="2">貪行하니 二萬 一千이오 嗔行 하니 二萬 一千이오 癡行하니 二萬 一千이오 等分行이 二萬 一千이라 ᄒᆞ야ᄂᆞᆯ</sent>
<sent type="anno2" lang="chi" page="17b" n="3">없음</sent>
<sent type="anno2" lang="kor" page="17b" n="3">注에 닐오ᄃᆡ 煩惱 根本이 열히 잇ᄂᆞ니</sent>
<sent type="anno2" lang="chi" page="17b" n="4">없음</sent>
<sent type="anno2" lang="kor" page="17b" n="4">ᄒᆞᆫ 惑力에 ᄯᅩ 各各 열히 이셔 一百이 ᄃᆞ외오</sent>
<sent type="anno2" lang="chi" page="17b" n="5">없음</sent>
<sent type="anno2" lang="kor" page="17b" n="5">九品에 ᄂᆞᆫ호오ᄃᆡ 上品은 重ᄒᆞᆯᄊᆡ 세히오</sent>
<sent type="anno2" lang="chi" page="17b-18a" n="6">없음</sent>
<sent type="anno2" lang="kor" page="17b-18a" n="6">中 下^ᄂᆞᆫ 輕ᄒᆞᆯᄊᆡ 各各 ᄒᆞᆫ 品이니 다ᄉᆞᆺ 品이 各各 一百이면 五百이 ᄃᆞ외리라</sent>
<sent type="anno2" lang="chi" page="18a" n="1">없음</sent>
<sent type="anno2" lang="kor" page="18a" n="1">ᄯᅩ 저와 ᄂᆞᆷ과 內外 境에 니ᄂᆞ니 제 五塵ᄋᆞᆯ 內라 일훔 지코 ᄂᆞᄆᆡ 五塵ᄋᆞᆯ 外라 일훔 지ᄒᆞ니</sent>
<sent type="anno2" lang="chi" page="18a" n="2">없음</sent>
<sent type="anno2" lang="kor" page="18a" n="2">塵마다 各各 五百이 이셔 五千이 ᄃᆞ외오</sent>
<sent type="anno2" lang="chi" page="18a" n="3">없음</sent>
<sent type="anno2" lang="kor" page="18a" n="3">各別히 四諦ᄅᆞᆯ 迷ᄒᆞ면 二萬이 ᄃᆞ외오</sent>
<sent type="anno2" lang="chi" page="18a" n="4">없음</sent>
<sent type="anno2" lang="kor" page="18a" n="4">믿 一千 어울우면 二萬一千이니</sent>
<sent type="anno2" lang="chi" page="18a" n="5">없음</sent>
<sent type="anno2" lang="kor" page="18a" n="5">三毒과 等分에 마키면 八萬四千煩惱ㅣ라</sent>
<sent type="anno2" lang="chi" page="18a" n="6">없음</sent>
<sent type="anno2" lang="kor" page="18a" n="6">等分은 三毒分數ㅣ 等ᄒᆞᆯ씨라</sent>
<sent type="anno" lang="chi" page="18b" n="1">而二乘恐喪定果。故云此必定死。</sent>
<sent type="anno" lang="kor" page="18b" n="1">二乘은 定果ᄅᆞᆯ 일흐ᇙ가 저흘ᄊᆡ 다ᇰ다ᅌᅵ 주그리로다 ᄒᆞ니라</sent>
<sent type="anno" lang="chi" page="18b" n="2">由是如聾若啞。悶然不解。故曰轉更惶怖悶絕躃地。</sent>
<sent type="anno" lang="kor" page="18b" n="2">이러호ᄆᆞ로 먹뎌ᇰ이 ᄀᆞᆮᄒᆞ며 버워리 ᄀᆞᆮᄒᆞ야 답다비 모ᄅᆞᆯᄊᆡ 더욱 두리여 것ᄆᆞᄅᆞ주거 ᄯᅡ해 디다 ᄒᆞ니라</sent>
<sent type="main" lang="chi" page="18b" n="3">父遙見之，而語使言：</sent>
<sent type="main" lang="kor" page="18b" n="3">아비 ᄇᆞ라고 使者ᄃᆞ려 닐오ᄃᆡ</sent>
<sent type="main" lang="chi" page="18b" n="4">『不須此人，勿強將來。</sent>
<sent type="main" lang="kor" page="18b" n="4">구틔여 이 사ᄅᆞᆷ 말라 强히 ᄃᆞ려 오디 말라 ᄒᆞ고</sent>
<sent type="main" lang="chi" page="18b" n="5">以冷水灑面，令得醒悟，莫復與語。』</sent>
<sent type="main" lang="kor" page="18b" n="5">ᄎᆞᆫ 믈로 ᄂᆞᄎᆡ ᄲᅳ려 ᄭᆡ에 ᄒᆞ고 더브러 말 아니ᄒᆞ니</sent>
<sent type="anno" lang="chi" page="18b" n="6">見其驚急悶絕令姑息之。譬捨頓開權也。</sent>
<sent type="anno" lang="kor" page="18b" n="6">놀라 것ᄆᆞᄅᆞ죽거ᄂᆞᆯ 보고 안ᄌᆞᆨ 쉬우믄 頓ᄋᆞᆯ ᄇᆞ리시고 權 여르샤ᄆᆞᆯ 가ᄌᆞᆯ비니라</sent>
<sent type="anno" lang="chi" page="18b-19a" n="7">冷水能蘇悶絕。譬權教能治煩惱。</sent>
<sent type="anno" lang="kor" page="18b-19a" n="7">ᄎᆞᆫ 므리 能히 ᄭᆡ^오ᄆᆞᆫ 權敎ㅣ 能히 煩惱 다ᄉᆞ료ᄆᆞᆯ 가ᄌᆞᆯ비니라</sent>
<sent type="main" lang="chi" page="19a" n="1">所以者何？父知其子志意下劣，自知豪貴爲子所難，審知是子而以方便，不語他人云是我子。</sent>
<sent type="main" lang="kor" page="19a" n="1">엇뎨어뇨 ᄒᆞ란ᄃᆡ 아비 제 아ᄃᆞᄅᆡ ᄠᅳ디 사오납고 저ᄂᆞᆫ 豪貴ᄒᆞ야 [豪ᄂᆞᆫ 어딜씨라] 아ᄃᆞ리 어려ᄫᅵ 너기ᄂᆞᆫ ᄃᆞᆯ 아라 아ᄃᆞ린 고ᄃᆞᆯ ᄉᆞ외 아로ᄃᆡ 方便으로 ᄂᆞᆷᄃᆞ려 이 내 아ᄃᆞ리라 니ᄅᆞ디 아니코</sent>
<sent type="main" lang="chi" page="19a" n="2">使者語之：</sent>
<sent type="main" lang="kor" page="19a" n="2">使者ᄒᆞ야 닐오ᄃᆡ</sent>
<sent type="main" lang="chi" page="19a" n="3">『我今放汝，隨意所趣。』</sent>
<sent type="main" lang="kor" page="19a-19b" n="3">내 이제 너를 녿노니 ᄠᅳ들 ^ 조차 가라</sent>
<sent type="main" lang="chi" page="19b" n="1">窮子歡喜，得未曾有</sent>
<sent type="main" lang="kor" page="19b" n="1">窮子ㅣ 깃거 녜 업던 이ᄅᆞᆯ 得과라 ᄒᆞ야</sent>
<sent type="main" lang="chi" page="19b" n="2">從地而起，往至貧里、以求衣食。</sent>
<sent type="main" lang="kor" page="19b" n="2">ᄯᅡ해셔 니러 艱難ᄒᆞᆫ ᄆᆞᅀᆞᆯ해 가 옷 밥 求ᄒᆞ더니</sent>
<sent type="anno" lang="chi" page="19b" n="3">譬知其志劣難堪大乘故權息之也。</sent>
<sent type="anno" lang="kor" page="19b" n="3">ᄠᅳ디 사오나ᄫᅡ 大乘 이긔디 몯호ᄆᆞᆯ 아ᄅᆞ실ᄊᆡ 權으로 쉬우샤ᄆᆞᆯ 가ᄌᆞᆯ비니라</sent>
<sent type="anno" lang="chi" page="19b" n="4">不云我子未即顯實也。</sent>
<sent type="anno" lang="kor" page="19b" n="4">내 아ᄃᆞ리라 아니 닐우믄 믄득 實 나토디 아니ᄒᆞ샤미오</sent>
<sent type="anno" lang="chi" page="19b" n="5">使者放之譬捨頓也。</sent>
<sent type="anno" lang="kor" page="19b" n="5">使者ᄒᆞ야 노호ᄆᆞᆫ 頓 ᄇᆞ리샤ᄆᆞᆯ 가ᄌᆞᆯ비고</sent>
<sent type="anno" lang="chi" page="19b" n="6">隨意所趣譬開權也。</sent>
<sent type="anno" lang="kor" page="19b" n="6">ᄠᅳ들 조차 가라호ᄆᆞᆫ 權 여르샤ᄆᆞᆯ 가ᄌᆞᆯ비고</sent>
<sent type="anno" lang="chi" page="19b" n="7">從地而起即從迷而覺也。</sent>
<sent type="anno" lang="kor" page="19b" n="7">ᄯᅡ해셔 니로ᄆᆞᆫ 迷惑ᄋᆞ로셔 아로미오</sent>
<sent type="anno" lang="chi" page="19b-20a" n="8">往至貧里以求衣食。即依二乘貧所樂法。為入道資粮也。</sent>
<sent type="anno" lang="kor" page="19b-20a" n="8">艱難ᄒᆞᆫ ᄆᆞᅀᆞᆯᄒᆡ 가 옷 밥 求호^ᄆᆞᆫ 二乘의 艱難ᄒᆞᄂᆡ 즐기논 法을 브터 道애 드ᇙ 資糧 사모미라</sent>
<sent type="anno" lang="chi" page="20a" n="1">없음</sent>
<sent type="anno" lang="kor" page="20a" n="1">資糧ᄋᆞᆫ 資生ᄒᆞᄂᆞᆫ 糧食이라</sent>
<sent type="main" lang="chi" page="20a" n="2">「爾時長者將欲誘引其子而設方便，密遣二人，形色憔悴無威德者</sent>
<sent type="main" lang="kor" page="20a" n="2">그ᄢᅴ 長者ㅣ 쟈ᇰᄎᆞ 제 아ᄃᆞᄅᆞᆯ 달애야 ᅘᅧ오리라 ᄒᆞ야 方便으로 야ᇰᄌᆡ 셔ᇰ가ᄉᆡ오 威德 업슨 두 사ᄅᆞᄆᆞᆯ ᄀᆞᄆᆞ니 보내요ᄃᆡ</sent>
<sent type="main" lang="chi" page="20a" n="3">『汝可詣彼，徐語窮子</sent>
<sent type="main" lang="kor" page="20a" n="3">네 가 ᄌᆞᄂᆞᆨᄌᆞᄂᆞ기 窮子ᄃᆞ려 닐오ᄃᆡ</sent>
<sent type="main" lang="chi" page="20a-20b" n="4">「此有作處，倍與汝直。」</sent>
<sent type="main" lang="kor" page="20a-20b" n="4">이ᅌᅥ긔 일호ᇙ ᄯᅡ히 잇ᄂᆞ니 네 갑ᄉᆞᆯ ^ 倍히 주리라 ᄒᆞ라.</sent>
<sent type="main" lang="chi" page="20b" n="1">窮子若許，將來使作。</sent>
<sent type="main" lang="kor" page="20b" n="1">窮子옷 그리 호려 커든 ᄃᆞ려와 일 시기라</sent>
<sent type="main" lang="chi" page="20b" n="2">若言：「欲何所作？」</sent>
<sent type="main" lang="kor" page="20b" n="2">ᄒᆞ다가 무로ᄃᆡ 므슷 일 시교려 ᄒᆞᄂᆞᆫ다 커든</sent>
<sent type="main" lang="chi" page="20b" n="3">便可語之：「雇汝除糞。我等二人亦共汝作。」』</sent>
<sent type="main" lang="kor" page="20b" n="3">닐오ᄃᆡ ᄯᅩᇰ 츼유리니 우리 둘토 ᄒᆞᆫ ᄃᆡ 호리라 ᄒᆞ라</sent>
<sent type="main" lang="chi" page="20b" n="4">時二使人卽求窮子，既已得之，具陳上事。</sent>
<sent type="main" lang="kor" page="20b" n="4">그ᄢᅴ 두 사ᄅᆞ미 窮子 어더 웃 이ᄅᆞᆯ 다 니ᄅᆞᆫ대</sent>
<sent type="anno" lang="chi" page="20b" n="5">密遣二人者。使祕菩薩行者示二乘法也。</sent>
<sent type="anno" lang="kor" page="20b" n="5">두 사ᄅᆞᆷ ᄀᆞᄆᆞ니 보내요ᄆᆞᆫ 菩薩行 ᄀᆞ촌 사ᄅᆞᆷ 브리샤 二乘法 뵈샤미오</sent>
<sent type="anno" lang="chi" page="20b-21a" n="6">形色憔悴即所謂隱其自在之力。</sent>
<sent type="anno" lang="kor" page="20b-21a" n="6">야ᇰᄌᆡ 셔ᇰ가ᄉᆡ요ᄆᆞᆫ 自在ᄒᆞᆫ 힘 ᄀᆞ초^오미오</sent>
<sent type="anno" lang="chi" page="21a" n="1">倍與汝直譬因樂小而示近果也。</sent>
<sent type="anno" lang="kor" page="21a" n="1">네 갑ᄉᆞᆯ 倍히 주려호ᄆᆞᆫ 져근 일 즐교ᄆᆞᆯ 因ᄒᆞ야 갓가ᄫᆞᆫ 果 뵈샤ᄆᆞᆯ 가ᄌᆞᆯ비고</sent>
<sent type="anno" lang="chi" page="21a" n="2">雇汝除糞即所謂以貧所樂法度之。</sent>
<sent type="anno" lang="kor" page="21a" n="2">너를 ᄯᅩᇰ 츼유려 호ᄆᆞᆫ 艱難ᄒᆞᄂᆡ 즐기논 法으로 濟度ᄒᆞ샤미오</sent>
<sent type="anno" lang="chi" page="21a" n="3">除糞譬斷煩惱。</sent>
<sent type="anno" lang="kor" page="21a" n="3">ᄯᅩᇰ 추ᄆᆞᆫ 煩惱 그추ᄆᆞᆯ 가ᄌᆞᆯ비니</sent>
<sent type="anno" lang="chi" page="21a" n="4">煩惱惑業糞穢心地。二乘作諸觀以除之。</sent>
<sent type="anno" lang="kor" page="21a" n="4">煩惱 惑業이 ᄆᆞᅀᆞᄆᆞᆯ 더러ᄫᅨᆺ거든 二乘이 여러 가짓 觀ᄋᆞᆯ 지ᅀᅥ 더ᄂᆞ니</sent>
<sent type="anno" lang="chi" page="21a" n="5">菩薩煩惱涅槃不相留礙。而云亦共汝作者。</sent>
<sent type="anno" lang="kor" page="21a" n="5">菩薩ᄋᆞᆫ 煩惱 涅槃이 서르 막디 아니ᄒᆞᆯᄊᆡ 너와 ᄒᆞᆫ ᄃᆡ 호려 ᄒᆞ니</sent>
<sent type="anno" lang="chi" page="21a" n="6">以同事攝也。</sent>
<sent type="anno" lang="kor" page="21a" n="6">일 ᄒᆞᆫ ᄃᆡ 호ᄆᆞ로 거리츠실씨라</sent>
<sent type="anno" lang="chi" page="21a" n="7">具陳上事。譬順佛揚化。</sent>
<sent type="anno" lang="kor" page="21a" n="7">웃 이ᄅᆞᆯ 다 닐오ᄆᆞᆫ 부텨를 順ᄒᆞᅀᆞᄫᅡ 敎化 펴샤ᄆᆞᆯ 가ᄌᆞᆯ비니라</sent>
<sent type="main" lang="chi" page="21a-21b" n="8">爾時窮子先取其價，尋與除糞。</sent>
<sent type="main" lang="kor" page="21a-21b" n="8">그ᄢᅴ 窮子ㅣ 몬져 갑ᄉᆞᆯ 가지고 ^ 미조차 ᄯᅩᇰᄋᆞᆯ 츠더니</sent>
<sent type="main" lang="chi" page="21b" n="1">其父見子，愍而怪之。</sent>
<sent type="main" lang="kor" page="21b" n="1">그 아비 아ᄃᆞᆯ 보고 어엿비 너겨 荒唐히 너겨</sent>
<sent type="main" lang="chi" page="21b" n="2">又以他日，於窗牖中遙見子身，羸瘦憔悴，糞土塵坌，污穢不淨。</sent>
<sent type="main" lang="kor" page="21b" n="2">ᄯᅩ 다ᄅᆞᆫ 나래 窓애셔 ᄇᆞ라니 아ᄃᆞᄅᆡ 모미 시드러 여위오 ᄯᅩᇰ 몬ᄌᆡ 무더 더럽거ᄂᆞᆯ</sent>
<sent type="main" lang="chi" page="21b-22a" n="3">卽脫瓔珞、細軟上服、嚴飾之具，更著麤弊垢膩之衣，塵土坌身，右手執持除糞之器，狀有所畏。</sent>
<sent type="main" lang="kor" page="21b-22a" n="3">즉재 瓔珞과 보ᄃᆞ라ᄫᆞᆫ 爲頭ᄒᆞᆫ 옷과 嚴飾엣 거슬 바사 ᄇᆞ리고 [嚴飾은 싁싀기 ᄭᅮ밀시라] 멀터ᄫᅳᆫ 헌 ᄠᆡ 무든 옷 닙고 ^ 드틀 모매 무티고 올ᄒᆞᆫ소내 ᄯᅩᇰ 츠ᇙ 그릇 잡고 야ᇰᄌᆡ 두리ᄫᅳᆫ 일 잇ᄂᆞᆫ ᄃᆞ시 ᄒᆞ야</sent>
<sent type="main" lang="chi" page="22a" n="1">語諸作人：</sent>
<sent type="main" lang="kor" page="22a" n="1">일 ᄒᆞᄂᆞᆫ 사ᄅᆞᆷᄃᆞᆯ 더브러 닐오ᄃᆡ</sent>
<sent type="main" lang="chi" page="22a" n="2">『汝等勤作，勿得懈息。』</sent>
<sent type="main" lang="kor" page="22a" n="2">너희 브즈러니 ᄒᆞ야 게으르디 말라 ᄒᆞ야</sent>
<sent type="main" lang="chi" page="22a" n="3">以方便故，得近其子。</sent>
<sent type="main" lang="kor" page="22a" n="3">方便으로 아ᄃᆞᄅᆡ게 갓가ᄫᅵ ᄒᆞ니라</sent>
<sent type="anno" lang="chi" page="22a" n="4">몬져 값 가죠ᄆᆞᆫ 져근 法 즐겨 果ᄅᆞᆯ ᄉᆞ라ᇰᄒᆞᆫ 後에 因 닷고ᄆᆞᆯ 가ᄌᆞᆯ비니</sent>
<sent type="anno" lang="kor" page="22a" n="5">所以四諦法中先果後因也。</sent>
<sent type="anno" lang="chi" page="22a" n="5">그럴ᄊᆡ 四諦法 中에 果ᄅᆞᆯ 몬져 ᄒᆞ고 因을 後에 ᄒᆞ니라</sent>
<sent type="anno2" lang="kor" page="22b" n="1">없음</sent>
<sent type="anno2" lang="chi" page="22b" n="1">苦集은 世間法이니 苦ᄅᆞᆯ 아라 集을 그츠니 果 몬져 ᄒᆞ고 버거 因호미오</sent>
<sent type="anno2" lang="kor" page="22b" n="2">없음</sent>
<sent type="anno2" lang="chi" page="22b" n="2">滅道ᄂᆞᆫ 出世 間法이니 滅ᄋᆞᆯ 爲ᄒᆞ야 道ᄅᆞᆯ 닷ᄀᆞ니 ᄯᅩ 果 몬져 ᄒᆞ고 버거 因호미라</sent>
<sent type="anno" lang="kor" page="22b" n="3">其父愍怪。怪其樂小棄大也。</sent>
<sent type="anno" lang="chi" page="22b" n="3">그 아비 어엿비 너겨 荒唐히 너겨ᄆᆞᆫ 져근 法 즐시고 큰 法 ᄇᆞ료ᄆᆞᆯ 荒唐히 너기실씨라</sent>
<sent type="anno" lang="kor" page="22b" n="4">又以他日於窻牖中等。譬又多設方便循其小見。潛施密化使令慕大也。</sent>
<sent type="anno" lang="chi" page="22b" n="4">ᄯᅩ 다ᄅᆞᆫ 나래 窓애셔 홈ᄃᆞᆯᄒᆞᆫ ᄯᅩ 만히 方便을 펴 죠고맛 보ᄆᆞᆯ 조차 秘密ᄒᆞᆫ 敎化ᄅᆞᆯ ᄀᆞᄆᆞ니 펴샤 큰 法 ᄉᆞ라ᇰ케 ᄒᆞ샤ᄆᆞᆯ 가ᄌᆞᆯ비니라</sent>
<sent type="anno" lang="kor" page="22b-23a" n="5">瘦悴塵坌譬二乘伏斷煩惱不得其要。飜為煩惱所擾也。</sent>
<sent type="anno" lang="chi" page="22b-23a" n="5">셔ᇰ가ᄉᆡ오 드틀 무두믄 二乘이 煩惱ᄅᆞᆯ 降服ᄒᆡ^와 그초ᄃᆡ 그 要ᄅᆞᆯ 得디 몯ᄒᆞ야 두르ᅘᅧ 煩惱ᄋᆡ 보차미 ᄃᆞ외요ᄆᆞᆯ 가ᄌᆞᆯ비니라</sent>
<sent type="anno2" lang="kor" page="23a" n="1">없음</sent>
<sent type="anno2" lang="chi" page="23a" n="1">要ᄂᆞᆫ 조ᅀᆞᄅᆞᄫᆡᆯ씨니 ᄆᆞᆯ리라 ᄒᆞᄃᆞᆺ ᄒᆞᆫ 마리라</sent>
<sent type="anno" lang="kor" page="23a" n="2">左逆右順。右手執器。譬順方便道而誘之。</sent>
<sent type="anno" lang="kor" page="23a" n="2">왼 녀근 거슬오 올ᄒᆞᆫ 녀근 順ᄒᆞ니 올ᄒᆞᆫ소내 그릇 자보ᄆᆞᆫ 方便道ᄅᆞᆯ 順ᄒᆞ야 달애샤ᄆᆞᆯ 가ᄌᆞᆯ비니라</sent>
<sent type="main" lang="chi" page="23a" n="3">後復告言：</sent>
<sent type="main" lang="kor" page="23a" n="3">後에 ᄯᅩ 닐오ᄃᆡ</sent>
<sent type="main" lang="chi" page="23a" n="4">『咄，男子！</sent>
<sent type="main" lang="kor" page="23a" n="4">咄男子아</sent>
<sent type="main" lang="chi" page="23a" n="5">汝常此作，勿復餘去，當加汝價。</sent>
<sent type="main" lang="kor" page="23a" n="5">네 샤ᇰ녜 이ᅌᅦ셔 일ᄒᆞ고 다ᄅᆞᆫ ᄃᆡ 가디 말라</sent>
<sent type="main" lang="chi" page="23a-23b" n="6">諸有所須盆器米麵鹽醋之屬，莫自疑難，</sent>
<sent type="main" lang="kor" page="23a-23b" n="6">네 갑ᄉᆞᆯ 더 주리니 믈^읫 求ᄒᆞ논 盆器며 米麵이며 鹽醋ᄃᆞᆯᄒᆞᆯ 네 어려ᄫᅵ 너기디 말며</sent>
<sent type="main" lang="chi" page="23b" n="1">亦有老弊使人須者相給，好自安意。</sent>
<sent type="main" lang="kor" page="23b" n="1">ᄯᅩ 늘근 ᄂᆞᆯᄀᆞᆫ 브류ᇙ 사ᄅᆞ미 잇ᄂᆞ니 求ᄒᆞ면 주리니 이대 ᄠᅳ들 便安히 가지라</sent>
<sent type="main" lang="chi" page="23b" n="2">我如汝父，勿復憂慮。</sent>
<sent type="main" lang="kor" page="23b" n="2">내 네 아비 ᄀᆞᆮᄒᆞ니 ᄂᆞ외야 시름 말라</sent>
<sent type="anno" lang="chi" page="23b-24a" n="3">方便叱省而親厚之。使安而無怯也。</sent>
<sent type="anno" lang="kor" page="23b-24a" n="3">方便으로 구지저 ᄭᆡ와 親厚히 ᄒᆞ야 [厚ᄂᆞᆫ 두터ᄫᅳᆯ씨라] ^ 便安ᄒᆞ야 怯 업게 ᄒᆞ니라</sent>
<sent type="anno" lang="chi" page="24a" n="1">當加汝價譬自預流而進四果。</sent>
<sent type="anno" lang="kor" page="24a" n="1">네 값 더 주리라 호ᄆᆞᆫ 預流果로브터 四果애 나ᅀᅩ샤ᄆᆞᆯ 가ᄌᆞᆯ비고</sent>
<sent type="anno2" lang="chi" page="24a" n="2">없음</sent>
<sent type="anno2" lang="kor" page="24a" n="2">預流는 聖人ㅅ 주비예 參預타 혼 마리니 須陁洹果ㅣ라</sent>
<sent type="anno" lang="chi" page="24a" n="3">盆器譬助道等法。米麵譬資糧等法。</sent>
<sent type="anno" lang="kor" page="24a" n="3">盆器ᄂᆞᆫ 助道 等 法을 가ᄌᆞᆯ비고 米麵은 資糧 等 法을 가ᄌᆞᆯ비고 [資糧ᄋᆞᆫ 三賢位라]</sent>
<sent type="anno" lang="chi" page="24b" n="1">鹽醋所以和味。使於諸法均調適中也。</sent>
<sent type="anno" lang="kor" page="24b" n="1">塩醋ᄂᆞᆫ 맛 和ᄒᆞᄂᆞᆫ 거시니 諸法에 골오 適中케 ᄒᆞ샤미라</sent>
<sent type="anno2" lang="chi" page="24b" n="2">없음</sent>
<sent type="anno2" lang="kor" page="24b" n="2">適中은 기우디 아니ᄒᆞ야 가온ᄃᆡ 마ᄌᆞᆯ씨라</sent>
<sent type="anno" lang="chi" page="24b" n="3">老弊使人譬二乘己陳之法。如所謂己陳芻狗也。</sent>
<sent type="anno" lang="kor" page="24b" n="3">늙고 ᄂᆞᆯᄀᆞᆫ 브류ᇙ 사ᄅᆞᄆᆞᆫ 二乘의 ᄒᆞ마 버롓던 法을 가ᄌᆞᆯ비니라</sent>
<sent type="main" lang="chi" page="24b" n="4">所以者何？</sent>
<sent type="main" lang="kor" page="24b" n="4">엇뎨어뇨 ᄒᆞ란ᄃᆡ</sent>
<sent type="main" lang="chi" page="24b" n="5">我年老大，而汝少壯，</sent>
<sent type="main" lang="kor" page="24b" n="5">나ᄂᆞᆫ 나히 늙고 너는 져므니</sent>
<sent type="main" lang="chi" page="24b-25a" n="6">汝常作時，無有欺怠瞋恨怨言，都不見汝有此諸惡，如餘作人。</sent>
<sent type="main" lang="kor" page="24b-25a" n="6">네 샤ᇰ녜 일 ᄒᆞᇙ 저긔 소기며 게으르며 瞋心ᄒᆞ며 怨歎앳 마리 업서 네 이런 왼 일ᄃᆞᆯ히 녀느 일 ᄒᆞᇙ 사ᄅᆞᆷ ᄀᆞᆮ^호ᄆᆞᆯ 자ᇝ간도 몯 보리로소니</sent>
<sent type="main" lang="chi" page="25a" n="1">自今已後，如所生子。』</sent>
<sent type="main" lang="kor" page="25a" n="1">오ᄂᆞᆯ브터 後엔 나혼 아ᄃᆞᆯᄀᆞ티 호리라 ᄒᆞ고</sent>
<sent type="main" lang="chi" page="25a" n="2">卽時長者、更與作字，名之爲兒。</sent>
<sent type="main" lang="kor" page="25a" n="2">卽時예 長者ㅣ 고텨 일훔 지허 일후믈 아ᄒᆡ라 ᄒᆞ니</sent>
<sent type="anno" lang="chi" page="25a" n="3">貶己衰老褒子心力。譬斥大褒小權進其功。</sent>
<sent type="anno" lang="kor" page="25a" n="3">제 모ᄆᆡ 衰老ᄅᆞᆯ 나ᄆᆞ라고 아ᄃᆞᄅᆡ 心力 기료ᄆᆞᆫ 큰 法 믈리시고 져근 法 기리샤 權ᄋᆞ로 功 나ᅀᅩ샤ᄆᆞᆯ 가ᄌᆞᆯ비니라</sent>
<sent type="anno" lang="chi" page="25a" n="5">言自今如子等者。益親厚而進之也。</sent>
<sent type="anno" lang="kor" page="25a" n="4">오ᄂᆞᆯ브터 아ᄃᆞᆯᄀᆞ티 호려 닐옴ᄃᆞᆯᄒᆞᆫ 더욱 親厚히 ᄒᆞ야 나ᅀᅩ샤미라</sent>
<sent type="anno" lang="chi" page="25a-25b" n="6">兒憐愛之稱。更與作字。譬改預流而進後果。上皆譬設權。</sent>
<sent type="anno" lang="kor" page="25a-25b" n="5">아ᄒᆡ라 호ᄆᆞᆫ 어엿비 너기는 마리니 다시 일훔 지후믄 預^流ᄅᆞᆯ 改ᄒᆞ야 後果애 나ᅀᅩ샤ᄆᆞᆯ 가ᄌᆞᆯ비니라</sent>
<sent type="main" lang="chi" page="25b" n="1">爾時窮子雖欣此遇，猶故自謂客作賤人。</sent>
<sent type="main" lang="kor" page="25b" n="1">그ᄢᅴ 窮子ㅣ 비록 이 맛나ᄆᆞᆯ 깃그나 ᄉᆞᆫᄌᆡ 제 너교ᄃᆡ 客ᄋᆞ로 와 일ᄒᆞᄂᆞᆫ 賤人이로라 ᄒᆞ더니 [客은 손이라]</sent>
<sent type="main" lang="chi" page="25b" n="2">由是之故，於二十年中常令除糞。</sent>
<sent type="main" lang="kor" page="25b" n="2">이럴ᄊᆡ 스믈 ᄒᆡᆺ ᄉᆞᅀᅵᄅᆞᆯ 샤ᇰ녜 ᄯᅩᇰ 츠게 ᄒᆞ니</sent>
<sent type="anno" lang="chi" page="25b" n="3">正譬滯權也。</sent>
<sent type="anno" lang="kor" page="25b" n="3">權에 머굴위여 이쇼ᄆᆞᆯ 가ᄌᆞᆯ비니</sent>
<sent type="anno" lang="chi" page="25b" n="4">謂雖欣佛化而志尚卑劣。故且令於二乘法中斷除十使煩惱之糞也。</sent>
<sent type="anno" lang="kor" page="25b" n="4">비록 부텻 敎化ᄅᆞᆯ 깃거도 ᄠᅳ디 ᄉᆞᆫᄌᆡ 사오나ᄫᆞᆯᄊᆡ 안ᄌᆞᆨ 二乘法 中에 十使 煩惱 ᄯᅩᇰᄋᆞᆯ 그처 덜에 ᄒᆞ샤ᄆᆞᆯ 니르니라</sent>
<sent type="main" lang="chi" page="25b-26a" n="5">過是已後，心相體信，入出無難，然其所止猶在本處。</sent>
<sent type="main" lang="kor" page="25b-26a" n="5">이 ^ 디난 後에 ᄆᆞᅀᆞ매 서르 體信ᄒᆞ야 [體信ᄋᆞᆫ 오로 信ᄒᆞᆯ씨라] 나며 드로ᄆᆞᆯ 어려ᄫᅵ 아니컨마ᄅᆞᆫ 그러나 잇논 ᄯᅡ히 ᄉᆞᆫᄌᆡ 믿고대 잇더니</sent>
<sent type="anno" lang="chi" page="26a" n="1">窮子過二十年久漸親父。</sent>
<sent type="anno" lang="kor" page="26a" n="1">窮子ㅣ 스믈 ᄒᆡ 디내야 오라니 漸漸 아비ᄅᆞᆯ 親히 컨마ᄅᆞᆫ</sent>
<sent type="anno" lang="chi" page="26a" n="2">而猶住門側。譬依二乘教斷結之後。聞方等教揚大而不謗斥小而不疑。</sent>
<sent type="anno" lang="kor" page="26a" n="2">ᄉᆞᆫᄌᆡ 門ㅅ 겨틔 이쇼ᄆᆞᆫ 二乘敎ᄅᆞᆯ 브터 結을 그츤 後에 方等敎ㅣ 큰 法을 기리거시ᄂᆞᆯ 듣ᄌᆞᆸ고 비웃디 아니ᄒᆞ며 져근 法을 것거시ᄂᆞᆯ 疑心 아니ᄒᆞ니</sent>
<sent type="anno" lang="chi" page="26a" n="3">是謂心相體信也。</sent>
<sent type="anno" lang="kor" page="26a" n="3">이 ᄆᆞᅀᆞ매 서르 體信호미라</sent>
<sent type="anno" lang="chi" page="26b" n="1">進可語大退不滯小。是謂入出無難也。</sent>
<sent type="anno" lang="kor" page="26b" n="1">나ᅀᅡ가미 어루 큰 일 닐엄직ᄒᆞ며 믈러가도 져근 이레 머굴위디 아니호미 들며 나ᄆᆞᆯ 어려ᄫᅵ 아니호미라</sent>
<sent type="anno" lang="chi" page="26b" n="2">猶在本處。譬未能頓入。</sent>
<sent type="anno" lang="kor" page="26b" n="2">ᄉᆞᆫᄌᆡ 믿고대 이쇼ᄆᆞᆫ 能히 頓入 몯ᄒᆞᆯ씨라</sent>
<sent type="main" lang="chi" page="26b" n="3">「世尊，爾時長者有疾，自知將死不久。語窮子言：</sent>
<sent type="main" lang="kor" page="26b" n="3">世尊하 그ᄢᅴ 長者ㅣ 病ᄒᆞ야 아니오라 주그ᇙ ᄃᆞᆯ 제 아라 窮子ᄃᆞ려 닐오ᄃᆡ</sent>
<sent type="main" lang="chi" page="26b" n="4">『我今多有金銀珍寶，倉庫盈溢，</sent>
<sent type="main" lang="kor" page="26b" n="4">내 이제 金銀珍寶ㅣ 만히 이셔 倉庫애 ᄀᆞᄃᆞᆨᄒᆞ야 너ᇝ디니</sent>
<sent type="main" lang="chi" page="26b-27a" n="5">其中多少、所應取與，汝悉知之。</sent>
<sent type="main" lang="kor" page="26b-27a" n="5">그 中에 하며 져근 거슬 가지^거나 주거나 호ᄆᆞᆯ 네 다 알라</sent>
<sent type="main" lang="chi" page="27a" n="1">我心如是，當體此意。</sent>
<sent type="main" lang="kor" page="27a" n="1">내 ᄆᆞᅀᆞ미 이러ᄒᆞ니 이 ᄠᅳ들 體ᄒᆞ야ᅀᅡ ᄒᆞ리라</sent>
<sent type="anno" lang="chi" page="27a" n="2">譬為說般若漸引入實也。</sent>
<sent type="anno" lang="kor" page="27a" n="2">般若ᄅᆞᆯ 爲ᄒᆞ야 니ᄅᆞ샤 漸漸 ᅘᅧ 實에 드리샤ᄆᆞᆯ 가ᄌᆞᆯ비니라</sent>
<sent type="anno" lang="chi" page="27a" n="3">長者有疾譬方等之後。名相未遣。</sent>
<sent type="anno" lang="kor" page="27a" n="3">長者ㅣ 病호ᄆᆞᆫ 方等 後에 名相ᄋᆞᆯ ᄇᆞ리디 몯ᄒᆞ야 [名은 일후미라]</sent>
<sent type="anno" lang="chi" page="27a" n="4">人多法執之病。佛亦病之將死而語寶藏。</sent>
<sent type="anno" lang="kor" page="27a" n="4">사ᄅᆞ미 法 자ᄇᆞᆫ 病이 하거늘 부텨도 病ᄃᆞᄫᅵ 너기시니라</sent>
<sent type="anno" lang="chi" page="27a-27b" n="5">譬化緣將畢故說般若為法華先導。如方語之寶藏未即付也。</sent>
<sent type="anno" lang="kor" page="27a-27b" n="5">ᄒᆞ마 주그ᇙ 저긔 寶藏 닐오ᄆᆞᆫ 化緣이 쟈ᇰᄎᆞ ᄆᆞᄎᆞ시릴ᄊᆡ 般若 니ᄅᆞ샤 法華^ㅅ 몬져 引導 ᄆᆡᇰᄀᆞᄅᆞ샤ᄆᆞᆯ 가ᄌᆞᆯ비니 寶藏ᄋᆞᆯ ᄀᆞᆺ 니ᄅᆞ고 맛디디 아니호미 ᄀᆞᆮᄒᆞ니라</sent>
<sent type="anno" lang="chi" page="27b" n="1">般若教中六度萬行具備。故譬倉庫盈溢。</sent>
<sent type="anno" lang="kor" page="27b" n="1">般若敎 中에 六度 萬行이 ᄀᆞᄌᆞᆯᄊᆡ 倉庫애 ᄀᆞᄃᆞᆨᄒᆞ야 너ᇝ듀믈 가ᄌᆞᆯ비니</sent>
<sent type="anno" lang="chi" page="27b" n="2">然未為圓教故。其中寶物又有多少。</sent>
<sent type="anno" lang="kor" page="27b" n="2">그러나 圓敎ㅣ 몯 ᄃᆞ욀ᄊᆡ 그 中엣 보ᄇᆡ옛 거시 ᄯᅩ 하며 져구미 잇ᄂᆞ니</sent>
<sent type="anno" lang="chi" page="27b" n="3">或取以自利或與以利他。</sent>
<sent type="anno" lang="kor" page="27b" n="3">시혹 가져 제 利ᄒᆞ며 시혹 주어 ᄂᆞᄆᆞᆯ 利 ᄒᆞ라 ᄒᆞ시니</sent>
<sent type="anno" lang="chi" page="27b" n="4">聖人之用心如是宜當體法。</sent>
<sent type="anno" lang="kor" page="27b" n="4">聖人ㅅ ᄆᆞᅀᆞᆷ ᄡᅳ샤미 이 ᄀᆞᆮᄒᆞ시니 法을 體ᄒᆞ야ᅀᅡ ᄒᆞ리라</sent>
<sent type="anno" lang="chi" page="27b" n="5">此令轉教菩薩之譬也。</sent>
<sent type="anno" lang="kor" page="27b" n="5">이ᄂᆞᆫ 菩薩ᄋᆞᆯ 옮겨 ᄀᆞᄅᆞ치라 ᄒᆞ샤ᄆᆞᆯ 가ᄌᆞᆯ비니라</sent>
<sent type="anno" lang="chi" page="27b-28a" n="6">大般若告須菩提云。汝當為菩薩說般若。</sent>
<sent type="anno" lang="kor" page="27b-28a" n="6">大般若의 須菩提ᄃᆞ려 니ᄅᆞ샤ᄃᆡ 네 菩薩 爲ᄒᆞ야 般若 니ᄅᆞ라 ᄒᆞ시^며</sent>
anno	chi	28a		下文云。我等又因如來智慧。為諸菩薩開演。即轉教事。
<sent type="anno" lang="kor" page="28a" n="1">아래 닐오ᄃᆡ 우리 ᄯᅩ 如來ㅅ智慧ᄅᆞᆯ 因ᄒᆞ야 菩薩ᄃᆞᆯ 爲ᄒᆞ야 여러 불우ᅌᅵ다 호미 곧 옮겨 ᄀᆞᄅᆞ치논 이리라</sent>
<sent type="main" lang="chi" page="28a" n="2">所以者何？</sent>
<sent type="main" lang="kor" page="28a" n="2">엇뎨어뇨 ᄒᆞ란ᄃᆡ</sent>
<sent type="main" lang="chi" page="28a" n="3">今我與汝，便爲不異，宜加用心，無令漏失。』</sent>
<sent type="main" lang="kor" page="28a" n="3">이제 나와 너왜 곧 다ᄅᆞ디 아니ᄒᆞ니 더욱 ᄆᆞᅀᆞᄆᆞᆯ ᄡᅥ 일 틀유미 업게 ᄒᆞ라</sent>
<sent type="anno" lang="chi" page="28a" n="4">和同父子之情。使無疑間而欣領寶藏也。</sent>
<sent type="anno" lang="kor" page="28a" n="4">父子 ᄠᅳ디 和同ᄒᆞ야 疑心이 업서 寶藏ᄋᆞᆯ 즐겨 맛게 ᄒᆞ니라</sent>
<sent type="anno" lang="chi" page="28a" n="5">我汝不異等。譬般若之理一切皆如無二無別。</sent>
<sent type="anno" lang="kor" page="28a" n="5">나와 너왜 다ᄅᆞ디 아니타 호ᄆᆞᆫ 般若理 一切 다 如ᄒᆞ야 둘 업스며 달옴 업수믈 가ᄌᆞᆯ비니라</sent>
<sent type="anno" lang="chi" page="28a-28b" n="6">是入圓頓之門。故宜加用心。</sent>
<sent type="anno" lang="kor" page="28a-28b" n="6">이 圓頓애 드ᄂᆞᆫ 門일ᄊᆡ 더욱 ᄆᆞᅀᆞᆷ ᄡᅳ라 ^ ᄒᆞ니라</sent>
<sent type="main" lang="chi" page="28b" n="1">爾時窮子，卽受教敕，領知衆物，金銀珍寶及諸庫藏，而無悕取一餐之意。然其所止故在本處，下劣之心亦未能捨。</sent>
<sent type="main" lang="kor" page="28b" n="1">그ᄢᅴ 窮子ㅣ 즉재 敎勅 바다 한 金銀珍寶와 여러 가짓 庫藏ᄋᆞᆯ ᄀᆞᅀᆞᆷ아로ᄃᆡ ᄒᆞᆫ 번 ᄉᆞᇝ규ᇙ 밥도 가죠ᇙ ᄠᅳᆮ 업고 잇논 ᄯᅡ히 ᄉᆞᆫᄌᆡ 믿고대 이셔 사오나ᄫᆞᆫ ᄆᆞᅀᆞᄆᆞᆯ ᄯᅩ ᄇᆞ리디 몯더니</sent>
<sent type="anno" lang="chi" page="28b" n="2">既領寶藏而略不希取。譬受敕以大乘轉教而自於此無有志願也。</sent>
<sent type="anno" lang="kor" page="28b" n="2">ᄒᆞ마 寶藏ᄋᆞᆯ ᄀᆞᅀᆞᆷ아라쇼ᄃᆡ 자ᇝ간도 가죠ᇙ ᄠᅳᆮ 업소ᄆᆞᆫ 勅受ᄒᆞᅀᆞᄫᅡ 大乘ᄋᆞ로 옮겨 ᄀᆞᄅᆞ쵸ᄃᆡ 저ᄂᆞᆫ 이ᅌᅥ긔 願 업수믈 가ᄌᆞᆯ비니라</sent>
<sent type="anno" lang="chi" page="28b" n="1">下劣之心亦未能捨。譬但念空無相無作而已。上總喻昔失。</sent>
<sent type="anno" lang="kor" page="29a" n="1">사오나ᄫᆞᆫ ᄆᆞᅀᆞᄆᆞᆯ ᄯᅩ ᄇᆞ리디 몯호ᄆᆞᆫ 오직 空 無相 無作ᄋᆞᆯ 念ᄒᆞᆯ ᄯᆞᄅᆞ민 ᄃᆞᆯ 가ᄌᆞᆯ비니라</sent>
<sent type="main" lang="chi" page="29a" n="2">復經少時，</sent>
<sent type="main" lang="kor" page="29a" n="2">ᄯᅩ 아니한 時節 디나니</sent>
<sent type="main" lang="chi" page="29a" n="3">父知子意漸已通泰，成就大志，自鄙先心。</sent>
<sent type="main" lang="kor" page="29a" n="3">아비 아ᄃᆞᄅᆡ ᄠᅳ디 漸漸 ᄒᆞ마 通泰ᄒᆞ야 [泰ᄂᆞᆫ 便安ᄒᆞᆯ씨라] 큰 ᄠᅳ들 일워 아랫 ᄆᆞᅀᆞᄆᆞᆯ 제 더러ᄫᅵ 너기ᄂᆞᆫ ᄃᆞᆯ 아라</sent>
<sent type="main" lang="chi" page="29a-29b" n="4">臨欲終時，而命其子并會親族、國王、大臣、剎利、居士，皆悉已集，卽自宣言：</sent>
<sent type="main" lang="kor" page="29a-29b" n="4">ᄒᆞ마 주그ᇙ 저긔 아ᄃᆞᄅᆞᆯ 命ᄒᆞ며 아ᅀᆞᆷ과 國王과 大臣과 刹利^와 居士와 조쳐 뫼화 다 ᄒᆞ마 몯거늘 펴 닐오ᄃᆡ</sent>
<sent type="main" lang="chi" page="29b" n="1">『諸君當知！</sent>
<sent type="main" lang="kor" page="29b" n="1">그듸내 알라</sent>
<sent type="main" lang="chi" page="29b" n="2">此是我子，我之所生。於某城中、捨吾逃走，竛竮辛苦五十餘年，其本字某。</sent>
<sent type="main" lang="kor" page="29b" n="2">이 내 아ᄃᆞ리며 내 나호니러니 아모 城 中에 날 ᄇᆞ리고 逃亡ᄒᆞ야 가 뷔듣녀 辛苦호미 쉬나ᄆᆞᆫ ᄒᆡ러니 제 本來ㅅ 일후믄 아뫼오</sent>
<sent type="main" lang="chi" page="29b-30a" n="3">我名某甲，昔在本城懷憂推覓，忽於此間遇會得之。</sent>
<sent type="main" lang="kor" page="29b-30a" n="3">내 일후믄 아모 甲이로니 아래 本城에 이셔 시름ᄒᆞ^야 얻니다니 믄득 이 ᄉᆞᅀᅵ예 맛나 어두니</sent>
<sent type="main" lang="chi" page="30a" n="1">此實我子，我實其父。</sent>
<sent type="main" lang="kor" page="30a" n="1">이 實로 내 아ᄃᆞ리며 내 實로 제 아비로니</sent>
<sent type="main" lang="chi" page="30a" n="2">今我所有一切財物，皆是子有，先所出內，是子所知。』</sent>
<sent type="main" lang="kor" page="30a" n="2">이제 내 뒷논 一切 쳔랴ᅌᅵ 다 이 아ᄃᆞᄅᆡ 거시며 아래 내며 드류미 이 아ᄃᆞᄅᆡ 아던 거시라 ᄒᆞ니</sent>
<sent type="anno" lang="chi" page="30a" n="3">子志既大。父乃聚族始定父子。全付家業也。</sent>
<sent type="anno" lang="kor" page="30a" n="3">아ᄃᆞᄅᆡ ᄠᅳ디 ᄒᆞ마 크거ᅀᅡ 아비 아ᅀᆞᆷ 뫼화 父子ᄅᆞᆯ 처ᅀᅥᆷ 一定ᄒᆞ야 家業을 오로 맛디니라</sent>
<sent type="anno" lang="chi" page="30a-30b" n="4">復經少時等譬般若之後大機已熟。可一變而至道也。</sent>
<sent type="anno" lang="kor" page="30a-30b" n="4">ᄯᅩ 아니한 時節 디내다 홈ᄃᆞᆯᄒᆞᆫ 般若 後에 큰 機 ᄒᆞ마 ^ 니거 어로 ᄒᆞᆫ 번 變ᄒᆞ면 道애 다ᄃᆞᄅᆞᇙ ᄃᆞᆯ 가ᄌᆞᆯ비니라</sent>
<sent type="anno" lang="chi" page="30b" n="1">自鄙先心譬捨小趣大。</sent>
<sent type="anno" lang="kor" page="30b" n="1">아랫 ᄆᆞᅀᆞᆷ 제 더러ᄫᅵ 너교ᄆᆞᆫ 져근 것 ᄇᆞ리고 큰 게 가ᄆᆞᆯ 가ᄌᆞᆯ비니라</sent>
<sent type="anno" lang="chi" page="30b" n="2">臨欲終時命子會族。如化城云。如來自知涅槃時到。便集菩薩聲聞爲說是經。</sent>
<sent type="anno" lang="kor" page="30b" n="2">ᄒᆞ마 주그ᇙ 저긔 아ᄃᆞᆯ 命ᄒᆞ며 아ᅀᆞᆷ 뫼호ᄆᆞᆫ 化城品에 니ᄅᆞ샤ᄃᆡ 如來 涅槃ᄒᆞᇙ 時節 다ᄃᆞᄅᆞᆫ ᄃᆞᆯ 제 알오 菩薩聲聞 뫼화 이 經을 니ᄅᆞᄂᆞ니라 ᄒᆞ샤미 ᄀᆞᆮᄒᆞ니</sent>
<sent type="anno" lang="chi" page="30b" n="3">則聲聞爲子菩薩爲族也。</sent>
<sent type="anno" lang="kor" page="30b" n="3">聲聞은 아ᄃᆞ리오 菩薩ᄋᆞᆫ 아ᅀᆞ미라</sent>
<sent type="anno" lang="chi" page="30b" n="4">聚族宣言。</sent>
<sent type="anno" lang="kor" page="30b" n="4">아ᅀᆞᆷ 뫼화 펴 닐오ᄃᆡ</sent>
<sent type="anno" lang="chi" page="30b" n="5">此是我子。卽於天人衆中說。我昔曾化故生我法中之譬也。</sent>
<sent type="anno" lang="kor" page="30b" n="5">이 내 아ᄃᆞ리라 호ᄆᆞᆫ 天人衆 中에 니ᄅᆞ샤ᄃᆡ 내 아래 敎化ᄒᆞᆯᄊᆡ 내 法 中에 냇ᄂᆞ니라 ᄒᆞ샤ᄆᆞᆯ 가ᄌᆞᆯ비고</sent>
<sent type="anno" lang="chi" page="30b-31a" n="6">於某城中捨吾等者。自昔之後汝今悉忘之譬也。</sent>
<sent type="anno" lang="kor" page="30b-31a" n="6">아모 城 中에 날 ᄇᆞ리다 홈ᄃᆞᆯᄒᆞᆫ 녜롯 ^ 後에 네 이제 다 니ᄌᆞ니라 ᄒᆞ샤ᄆᆞᆯ 가ᄌᆞᆯ비니라</sent>
<sent type="anno" lang="chi" page="31a" n="1">蓋彼時根性未定。後還退墮流浪五道。故曰竛竮辛苦五十餘年。</sent>
<sent type="anno" lang="kor" page="31a" n="1">뎌 時節에 根性이 一定티 몯ᄒᆞ야 後에 도로 믈러디여 五道애 흐르닐ᄊᆡ 뷔듣녀 辛苦컨 디 쉬나ᄆᆞᆫ ᄒᆡ라 ᄒᆞ니라</sent>
<sent type="anno" lang="chi" page="31a" n="2">其本字某等者。指本名字以證父子之的也。</sent>
<sent type="anno" lang="kor" page="31a" n="2">本來ㅅ 일후미 아뫼라 홈ᄃᆞᆯᄒᆞᆫ 本來ㅅ 일후믈 ᄀᆞᄅᆞ쳐 父子ᄋᆡ 明白호ᄆᆞᆯ 마ᄀᆡ오니라</sent>
<sent type="anno" lang="chi" page="31a" n="3">其本字某。卽化城云爾時所化之衆汝等比丘聲聞弟子是也。</sent>
<sent type="anno" lang="kor" page="31a" n="3">本來ㅅ 일후미 아뫼라 호ᄆᆞᆫ 化城品에 니ᄅᆞ샤ᄃᆡ 그ᄢᅴ 敎化ᄒᆞ던 衆은 너희 比丘와 聲聞弟子ㅣ 긔라 ᄒᆞ샤미라</sent>
<sent type="anno" lang="chi" page="31a" n="4">我名某甲卽第十六我釋迦是也。</sent>
<sent type="anno" lang="kor" page="31a" n="4">내 일후미 아모 甲이라 호ᄆᆞᆫ 열여슷 차히ᄂᆞᆫ 나 釋迦ㅣ로라 ᄒᆞ샤미라.</sent>
<sent type="anno" lang="chi" page="31a-31b" n="5">本城推覓此間遇會。譬昔依本性闡化。至此頓門乃適然契會也。</sent>
<sent type="anno" lang="kor" page="31a-31b" n="5">本城에셔 얻니다^가 이 ᄉᆞᅀᅵ예 맛나ᄆᆞᆫ 녜 本性을 브터 敎化 ᄇᆞᆯ기시니 이 頓門애 다ᄃᆞ라 마치 마ᄌᆞ샤ᄆᆞᆯ 가ᄌᆞᆯ비니라</sent>
<sent type="anno" lang="chi" page="31b" n="1">此實我子等結上的證。全付家業譬授記作佛紹法主位也。</sent>
<sent type="anno" lang="kor" page="31b" n="1">이 實로 내 아ᄃᆞ리라 홈ᄃᆞᆯᄒᆞᆫ 授記ᄒᆞ야 부텨 ᄆᆡᇰᄀᆞᄅᆞ샤 法王位 니ᅀᅳ샤ᄆᆞᆯ 가ᄌᆞᆯ비고</sent>
<sent type="anno" lang="chi" page="31b" n="2">我有財物皆是子有者。此一大事人人本具。不從外得也。</sent>
<sent type="anno" lang="kor" page="31b" n="2">내 뒷논 쳔랴ᅌᅵ 다 이 아ᄃᆞᄅᆡ 뒷논 거시라 호ᄆᆞᆫ 이 ᄒᆞᆫ 큰 이리 사ᄅᆞᆷ마다 本來 ᄀᆞ자 밧긔 가 어둔 거시 아니며</sent>
<sent type="anno" lang="chi" page="31b" n="3">先所出納是子所知者。卽平常運用見聞之法。　非今別有也。</sent>
<sent type="anno" lang="kor" page="31b" n="3">아래 내며 드류미 이 아ᄃᆞᄅᆡ 아던 거시라 호ᄆᆞᆫ 샤ᇰ녜 ᄡᅳ논 보며 듣논 法이 이제 各別히 잇논 거시 아니니라</sent>
<sent type="anno" lang="chi" page="31b-32a" n="4">自我求之本始之覺。眞父子德性之用。眞寶藏.</sent>
<sent type="anno" lang="kor" page="31b-32a" n="4">나ᄅᆞᆯ 브터 求ᄒᆞ면 本來 처ᅀᅥᇝ 覺이 眞實ㅅ 父子ㅣ며 德性의 用이 眞實ㅅ ^ 寶藏이라</sent>
<sent type="anno" lang="chi" page="32a" n="1">生而固有。誰獨且無。</sent>
<sent type="anno" lang="kor" page="32a" n="1">나다가며 本來 잇ᄂᆞ니 뉘 ᄒᆞ오ᅀᅡ 업스리오</sent>
<sent type="anno" lang="chi" page="32a" n="2">柰何自失於背馳。自迷於外物。</sent>
<sent type="anno" lang="kor" page="32a" n="2">엇더콴ᄃᆡ 뒤ᄒᆞ로 ᄃᆞᆯ요매 제 일흐며 밧 物에 제 모ᄅᆞ거뇨</sent>
<sent type="anno" lang="chi" page="32a" n="3">故佛慈憂慮急使追復。</sent>
<sent type="anno" lang="kor" page="32a" n="3">그럴ᄊᆡ 부톄 慈悲로 分別ᄒᆞ샤 ᄲᆞᆯ리 자바 도라오라 ᄒᆞ시니</sent>
<sent type="anno" lang="chi" page="32a" n="4">倘能心相體信。斯可遇會得之曾無難者。彼且驚愕而失。己稱怨以疑佛。</sent>
<sent type="anno" lang="kor" page="32a" n="4">ᄒᆞ다가 能히 ᄆᆞᅀᆞ매 서르 體信ᄒᆞ면 어로 맛나 어더 어려ᄫᅮ미 업스리어늘 뎌ᄂᆞᆫ 놀라 제 모ᄆᆞᆯ 일흐며 怨讐ㅣ라 ᄒᆞ야 부텨를 疑心ᄒᆞᅀᆞᄫᆞ니</sent>
<sent type="anno" lang="chi" page="32a" n="5">設非眞慈多方善誘。終則竛竮窮困於四生五道。可爲長歎矣。</sent>
<sent type="anno" lang="kor" page="32a" n="5">ᄒᆞ다가 眞慈로 여러 가지로 이대 달애디 아니ᄒᆞ시면 乃終내 四生五道애 뷔듣녀 窮困ᄒᆞ리니 어엿브도다</sent>
<sent type="main" lang="chi" page="32a" n="6">「世尊！</sent>
<sent type="main" lang="kor" page="32a" n="6">世尊하</sent>
<sent type="main" lang="chi" page="32a-32b" n="7">是時窮子聞父此言，卽大歡喜，得未曾有，而作是念：</sent>
<sent type="main" lang="kor" page="32a-32b" n="7">그ᄢᅴ 窮子^ㅣ아ᄇᆡ 이말 듣고 즉재 ᄀᆞ자ᇰ 歡喜ᄒᆞ야 녜 업던 이ᄅᆞᆯ 得호라 ᄒᆞ야 너교ᄃᆡ</sent>
<sent type="main" lang="chi" page="32b" n="1">『我本無心有所希求，今此寶藏自然而至。』</sent>
<sent type="main" lang="kor" page="32b" n="1">내 本來 求호ᇙ ᄆᆞᅀᆞᆷ 업다니 오ᄂᆞᆯ 寶藏이 自然히 오나다 ᄒᆞ니</sent>
<sent type="main" lang="chi" page="32b-33a" n="2">「世尊！大富長者則是如來，我等皆似佛子，如來常說我等爲子。</sent>
<sent type="main" lang="kor" page="32b-33a" n="2">世尊하 ᄀᆞ자ᇰ 가ᅀᆞ면 長者ᄂᆞᆫ 如來시고 우리ᄂᆞᆫ 다 부텻 아ᄃᆞᆯ ᄀᆞᆮ호니 如來 샤ᇰ녜 우리ᄅᆞᆯ 아ᄃᆞ리^라 니ᄅᆞ시니ᅌᅵ다</sent>
<sent type="main" lang="chi" page="33a" n="1">世尊！</sent>
<sent type="main" lang="kor" page="33a" n="1">世尊하</sent>
<sent type="main" lang="chi" page="33a" n="2">我等以三苦故，於生死中受諸熱惱，迷惑無知，樂著小法。</sent>
<sent type="main" lang="kor" page="33a" n="2">우리 三苦ㅅ 젼ᄎᆞ로 生死 中에 여러 가짓 熱惱ᄅᆞᆯ 受ᄒᆞ야 迷惑 ᄒᆞ야 아로미 업서 져근 法을 즐기다니</sent>
<sent type="anno" lang="chi" page="33a" n="3">三苦者。一苦苦。若根若境乖違逼迫。生老病死諸現苦相。</sent>
<sent type="anno" lang="kor" page="33a" n="3">三苦ᄂᆞᆫ ᄒᆞ나ᄒᆞᆫ 苦苦ㅣ니 根이어나 境이어나 어긔여 다와ᄃᆞ며 生老病死 여러 現ᄒᆞᆫ 苦相이라</sent>
<sent type="anno" lang="chi" page="33a-33b" n="4">二壞苦。因樂變異生諸憂惱。所謂樂未畢哀又繼之。即愛別離求不得之類。</sent>
<sent type="anno" lang="kor" page="33a-33b" n="4">둘흔 壞苦ㅣ니 즐거ᄫᅮ미 變ᄒᆞ야 달오ᄆᆞᆯ 브터 여러 가짓 시르미 날씨니 니ᄅᆞ논 ^ 즐거ᄫᅮ믈 몯 ᄆᆞ차셔 슬푸미 ᄯᅩ 닛ᄂᆞ다 호미니 곧 愛別離求不得類라</sent>
<sent type="anno" lang="chi" page="33b" n="1">三行苦。即念念遷謝之相。五趣蘊苦皆行苦攝。</sent>
<sent type="anno" lang="kor" page="33b" n="1">세ᄒᆞᆫ 行苦ㅣ니 念念이 올마가ᄂᆞᆫ 相이니 五趣엣 蘊苦ㅣ 다 行苦애 드니라</sent>
<sent type="main" lang="chi" page="33b" n="2">今日世尊令我等思惟，蠲除諸法戲論之糞，</sent>
<sent type="main" lang="kor" page="33b" n="2">오ᄂᆞᆳ날 世尊이 우리ᄅᆞᆯ 諸法戱論앳 ᄯᅩᇰᄋᆞᆯ ᄉᆞ라ᇰᄒᆞ야 덜에 ᄒᆞ실ᄊᆡ [戱論ᄋᆞᆫ 로ᇰ담 議論이라]</sent>
<sent type="main" lang="chi" page="33b" n="3">我等於中勤加精進，得至涅槃一日之價。既得此已，</sent>
<sent type="main" lang="kor" page="33b" n="3">우리 브즈러니 精進 ᄒᆞ야 涅槃애 니르러 ᄒᆞᄅᆞᆺ 갑ᄉᆞᆯ ᄒᆞ마 得ᄒᆞ고</sent>
<sent type="main" lang="chi" page="34a" n="1">心大歡喜，自以爲足，而便自謂：</sent>
<sent type="main" lang="kor" page="34a" n="1">ᄆᆞᅀᆞ매 ᄀᆞ자ᇰ 깃거 제 足호라 ᄒᆞ야 닐오ᄃᆡ</sent>
<sent type="main" lang="chi" page="34a" n="2">『於佛法中勤精進故，所得弘多。』</sent>
<sent type="main" lang="kor" page="34a" n="2">佛法中에 브즈러니 精進ᄒᆞᆯᄊᆡ 得혼 거시 만호라 ᄒᆞ다니</sent>
<sent type="main" lang="chi" page="34a-34b" n="3">然世尊先知我等，心著弊欲，樂於小法，便見縱捨，不爲分別：『汝等當有如來知見寶藏之分。』</sent>
<sent type="main" lang="kor" page="34a-34b" n="3">그러나 世尊이 우리ᄃᆞᆯᄒᆡ ᄆᆞᅀᆞ미 헌 欲ᄋᆞᆯ 著ᄒᆞ야 져근 法 즐기ᄂᆞᆫ ᄃᆞᆯ 몬져 아ᄅᆞ샤 곧 ᄇᆞ리샤 너희ᄃᆞᆯ히 如來ㅅ 知見寶藏앳 分^을 다ᇰ다ᅌᅵ 두리라 ᄒᆞ야 ᄀᆞᆯᄒᆡ야 니ᄅᆞ디 아니ᄒᆞ시고</sent>
<sent type="anno" lang="chi" page="34b" n="1">敘滯權也。云今日者。對多生言。</sent>
<sent type="anno" lang="kor" page="34b" n="1">權에 머굴우옛덴 이ᄅᆞᆯ 펴 니ᄅᆞ니라 오ᄂᆞᆳ나리라 호ᄆᆞᆫ 한 生ᄋᆞᆯ 對ᄒᆞ야 니ᄅᆞ니</sent>
<sent type="anno" lang="chi" page="34b" n="2">謂多生樂小而今猶濡滯也。</sent>
<sent type="anno" lang="kor" page="34b" n="2">한 生ᄋᆞᆯ 져근 일 즐겨 오ᄂᆞᆯ ᄉᆞᆫᄌᆡ 머굴우옛노라 ᄒᆞ니라</sent>
<sent type="anno" lang="chi" page="34b" n="3">於一切法妄起惑染。顛倒分別種種戲論糞污心地。名戲論糞。</sent>
<sent type="anno" lang="kor" page="34b" n="3">一切法에 거츠리 惑染을 니ᄅᆞ와다 [染은 더러ᄫᅳᆯ씨라] 種種 로ᇰ담 議論ᄋᆞᆯ 갓ᄀᆞ리 ᄀᆞᆯᄒᆞ야 心地ᄅᆞᆯ 더러ᄫᅵᆯᄊᆡ 일후미 戱論앳 ᄯᅩᇰ이라</sent>
<sent type="anno" lang="chi" page="34b-35a" n="4">一日之價譬少果之利所獲不多。</sent>
<sent type="anno" lang="kor" page="34b-35a" n="4">ᄒᆞᄅᆞᆺ 갑ᄉᆞᆫ 小果ㅅ利 어둔 거시 하디 아니호ᄆᆞᆯ 가ᄌᆞᆯ^비니라</sent>
<sent type="main" lang="chi" page="35a" n="1">世尊以方便力，說如來智慧。</sent>
<sent type="main" lang="kor" page="35a" n="1">世尊이 方便力으로 如來ㅅ 智慧ᄅᆞᆯ 닐어시ᄂᆞᆯ</sent>
<sent type="main" lang="chi" page="35a" n="2">我等從佛，得涅槃一日之價，以爲大得；</sent>
<sent type="main" lang="kor" page="35a" n="2">우리 부텨를 조ᄍᆞᄫᅡ 涅槃ᄋᆞᆯ 得ᄒᆞ야 ᄒᆞᄅᆞᆺ 갑ᄉᆞᆯ ᄀᆞ자ᇰ 得호라 ᄒᆞ야</sent>
<sent type="main" lang="chi" page="35a" n="3">於此大乘，無有志求。</sent>
<sent type="main" lang="kor" page="35a" n="3">이 大乘에 求호ᇙ ᄠᅳᆮ 업다니 [如來ㅅ 智慧 니ᄅᆞ샤ᄆᆞᆫ 곧 般若敎ㅣ라]</sent>
<sent type="main" lang="chi" page="35a-35b" n="4">我等又因如來智慧，爲諸菩薩開示演說，</sent>
<sent type="main" lang="kor" page="35a-35b" n="4">우리 ᄯᅩ 如來ㅅ 智慧ᄅᆞᆯ 因ᄒᆞ야 菩薩ᄃᆞᆯ 爲^ᄒᆞ야 여러 뵈야 불어 닐오.</sent>
<sent type="main" lang="chi" page="35b" n="1">而自於此無有志願。</sent>
<sent type="main" lang="kor" page="35b" n="1">저ᄂᆞᆫ 이ᅌᅥ긔 願ᄒᆞ논 ᄠᅳ디 업다니</sent>
<sent type="main" lang="chi" page="35b" n="2">所以者何？</sent>
<sent type="main" lang="kor" page="35b" n="2">엇뎨어뇨 ᄒᆞ란ᄃᆡ</sent>
<sent type="main" lang="chi" page="35b" n="3">佛知我等心樂小法，以方便力、隨我等說；</sent>
<sent type="main" lang="kor" page="35b" n="3">부톄 우리ᄃᆞᆯᄒᆡ 져근 法 즐기ᄂᆞᆫ ᄃᆞᆯ 아ᄅᆞ시고 方便力으로 우리ᄅᆞᆯ 조차 니ᄅᆞ시거든 우리ᄂᆞᆫ 眞實ㅅ 佛子ᅟᅵᆫᄃᆞᆯ 모ᄅᆞ다ᅌᅵ다</sent>
<sent type="anno" lang="chi" page="35b" n="4">此以般若轉教菩薩。而自不希求也。</sent>
<sent type="anno" lang="kor" page="35b" n="4">이ᄂᆞᆫ 般若로 菩薩ᄋᆞᆯ 옮겨 ᄀᆞᄅᆞ쵸ᄃᆡ 저ᄂᆞᆫ 求티 아니호미라</sent>
<sent type="main" lang="chi" page="35b-36a" n="5">而我等不知眞是佛子。今我等方知世尊，於佛智慧無所吝惜。</sent>
<sent type="main" lang="kor" page="35b-36a" n="5">오ᄂᆞᆯᅀᅡ ^ 世尊이 부텻 智慧예 앗귬 업스신 ᄃᆞᆯ 처ᅀᅥᆷ 아ᅀᆞᄫᅩ니</sent>
<sent type="main" lang="chi" page="36a" n="1">所以者何？</sent>
<sent type="main" lang="kor" page="36a" n="1">엇뎨어뇨 ᄒᆞ란ᄃᆡ</sent>
<sent type="main" lang="chi" page="36a" n="2">我等昔來眞是佛子，而但樂小法，若我等有樂大之心，佛則爲我說大乘法。</sent>
<sent type="main" lang="kor" page="36a" n="2">우리 아래 眞實ㅅ 佛子ㅣ로ᄃᆡ 다ᄆᆞᆫ 小法을 즐기다니 ᄒᆞ다가 우리 큰 法 즐기ᄂᆞᆫ ᄆᆞᅀᆞ미 잇던댄 부톄 우리 爲ᄒᆞ야 大乘法을 니ᄅᆞ시리라ᄉᆞᅌᅵ다</sent>
<sent type="anno" lang="chi" page="36a-36b" n="3">今得法華。始知般若之時己欲全付。</sent>
<sent type="anno" lang="kor" page="36a-36b" n="3">이제 法華 得ᄒᆞ야ᅀᅡ 般若^ㅅ 時節에 ᄇᆞᆯ쎠 오로 맛디고져 ᄒᆞ시던ᄃᆞᆯ 처ᅀᅥᆷ 아ᅀᆞᄫᅩ니</sent>
<sent type="anno" lang="chi" page="36b" n="1">但以樂小自迷。若我樂大則全付久矣。</sent>
<sent type="anno" lang="kor" page="36b" n="1">오직 져근 法을 즐겨 제 迷惑ᄒᆞ더니 ᄒᆞ다가 큰 法을 즐기던댄 오로 맛디샤미 오라니라</sent>
<sent type="main" lang="chi" page="36b" n="2">於此經中唯說一乘，而昔於菩薩前，毀呰聲聞樂小法者，然佛實以大乘教化。</sent>
<sent type="main" lang="kor" page="36b" n="2">이 經 中에 오직 一乘을 니ᄅᆞ시ᄂᆞ니 녜 菩薩ㅅ 알ᄑᆡ 聲聞의 小法 즐기ᄂᆞ니ᄅᆞᆯ 나ᄆᆞ라시더니 그러면 부톄 實로 大乘으로 敎化ᄒᆞ시다ᄉᆞᅌᅵ다</sent>
<sent type="main" lang="chi" page="36b-37a" n="2">是故我等，說本無心有所悕求。</sent>
<sent type="main" lang="kor" page="36b-37a" n="2">이럴ᄊᆡ ^ 우리 닐오ᄃᆡ 本來 求ᄒᆞ논 ᄆᆞᅀᆞᆷ 업다ᅌᅵ다 ᄒᆞ노니</sent>
<sent type="main" lang="chi" page="37a" n="1">今法王大寶自然而至，如佛子所應得者皆已得之。」</sent>
<sent type="main" lang="kor" page="37a" n="1">오ᄂᆞᆯ 法王大寶ㅣ 自然히 오니 佛子ᄋᆡ 得ᄒᆞ얌직ᄒᆞᆫ 거슬 다 ᄒᆞ마 得과ᅌᅵ다</sent>
<sent type="anno" lang="chi" page="37a" n="2">佛子所應得者。一乘修證之法也。</sent>
<sent type="anno" lang="kor" page="37a" n="2">得ᄒᆞ얌직ᄒᆞᆫ 거슨 一乘 닷가 證ᄒᆞ논 法이라</sent>
<sent type="anno" lang="chi" page="37a" n="3">없음</sent>
<sent type="anno" lang="kor" page="37a" n="3">잇ᄀᆞ자ᇰ 信解品 ᄆᆞᆺ고 아래ᄂᆞᆫ 藥草喩品이니</sent>
<sent type="anno" lang="chi" page="37a-37b" n="4">此品為中根述成領悟之意也。大迦葉等前雖領隨宜之權會歸之實。</sent>
<sent type="anno" lang="kor" page="37a-37b" n="4">이 品은 中根 爲ᄒᆞ샤 안 ᄠᅳ들 ᄆᆞᄌᆞ 일우시니 大迦葉ᄃᆞᆯ히 알ᄑᆡ 비록 맛다ᇰ호ᄆᆞᆯ 조ᄎᆞ시는 ^ 權과 뫼화 가게 ᄒᆞ시논 實을 아니ᄒᆞᆫ 소리로 秘密히 ᄇᆞᆯ기시며</sent>
<sent type="anno" lang="chi" page="37b" n="1">而未明一音密闡真知冥化之功。如彼大雲雨於一切。草木叢林隨分受潤。故佛以此喻重與述成。以顯聖人平等之慈。若天地之無私由萬物之自私也。故名藥草喻品。</sent>
<sent type="anno" lang="kor" page="37b" n="1">眞知로 그ᅀᅳ기 化ᄒᆞ시논 功이 뎌 큰 구루미 一切예 비와 草木 叢林이 제여곰 저주미 ᄀᆞᆮᄒᆞᆫ ᄃᆞᆯ ᄇᆞᆯ기 아디 몯ᄒᆞᆯᄊᆡ 부톄 이 가ᄌᆞᆯ비샤ᄆᆞ로 다시 ᄆᆞᄌᆞ 일우샤 聖人ㅅ 平等慈ㅣ 天地ㅅ 私情 업수미 ᄀᆞᆮ거시ᄂᆞᆯ 萬物이 제 私情호ᄆᆞᆯ 나토실ᄊᆡ 일후믈 藥草喩品이라 ᄒᆞ니라</sent>
<sent type="anno" lang="chi" page="37b" n="2">三乘根性譬諸草木。覺皇道化等如一雨。</sent>
<sent type="anno" lang="kor" page="37b" n="2">三乘根性은 草木ᄋᆞᆯ 가ᄌᆞᆯ비고 覺皇ᄋᆡ 道理로 敎化ᄒᆞ샤 ᄀᆞᄆᆞᆫᄒᆞᆫ 비 ᄀᆞᆮᄒᆞ니</sent>
<sent type="anno" lang="chi" page="37b-38a" n="3">雨雖一味而種有差別。故根莖大小之不同。</sent>
<sent type="anno" lang="kor" page="37b-38a" n="3">비 비록 ᄒᆞᆫ 마시나 ᄡᅵ 제여고밀ᄊᆡ ^ 불휘 줄기 크며 져구미 ᄀᆞᆮ디 아니ᄒᆞ며</sent>
<sent type="anno" lang="chi" page="38a" n="1">法雖一相而機有利鈍。故道果證趣之各異。</sent>
<sent type="anno" lang="kor" page="38a" n="1">法이 비록 ᄒᆞᆫ 相이나 機 ᄂᆞᆯ카ᄫᆞ니 무듸니 이실ᄊᆡ 道果 證호미 各各 다ᄅᆞ니</sent>
<sent type="anno" lang="chi" page="38a" n="2">此慈無不等而萬物自私也。</sent>
<sent type="anno" lang="kor" page="38a" n="2">이 慈ㅣ ᄒᆞᆫ가지어시ᄂᆞᆯ 萬物이 제 私情호미라</sent>
<sent type="anno" lang="chi" page="38a" n="3">草能治病名藥草。以喻人天善種三乘智因能遠害滅惡者。</sent>
<sent type="anno" lang="kor" page="38a" n="3">프리 能히 病 고티ᄂᆞ니ᄅᆞᆯ 藥草ㅣ라 ᄒᆞᄂᆞ니 人天 善ᄒᆞᆫ ᄡᅵ와 三乘智因이 能히 害ᄅᆞᆯ 머리 ᄒᆞ며 구즌 일 업게 호ᄆᆞᆯ 가ᄌᆞᆯ비니</sent>
<sent type="anno" lang="chi" page="38a-38b" n="4">若四趣惡種生死業因。則徒為蕪穢非藥草矣。此譬三乘文兼樹木。獨以藥草名品者。為中根述成。取當機立名耳。</sent>
<sent type="anno" lang="kor" page="38a-38b" n="4">四趣의 구즌 ᄡᅵ와 生死 業因은 ᄒᆞᆫ갓 거츨오 더러ᄫᅥ 藥草ㅣ 아니라 이 三乘 가ᄌᆞᆯ비신 그리 남기 兼커늘 ᄒᆞᆫ갓 藥草로 品 일훔 지호ᄆᆞᆫ 中根을 爲ᄒᆞ야 ᄆᆞ^ᄌᆞ 일우실ᄊᆡ 當ᄒᆞᆫ 機ᄅᆞᆯ 取ᄒᆞ야 일훔 지ᄒᆞ시니</sent>
<sent type="anno" lang="chi" page="38b" n="1">偈云。聲聞緣覺。聞法得果。是名藥草。各得增長是也。</sent>
<sent type="anno" lang="kor" page="38b" n="1">偈예 니ᄅᆞ샤ᄃᆡ 聲聞 緣覺이 法 드러 果 得ᄒᆞᄂᆞ닌 이 일후미 藥草ㅣ 各各 ᄌᆞ람 得호미라 ᄒᆞ샤미 이라</sent>
<sent type="anno" lang="chi" page="38b" n="2">若諸菩薩是名大樹。非當機矣。</sent>
<sent type="anno" lang="kor" page="38b" n="2">菩薩ᄃᆞᆯᄒᆞᆫ 일후미 큰 남기라 當ᄒᆞᆫ 機 아니라</sent>
<sent type="main" lang="chi" page="38b" n="3">爾時世尊告摩訶迦葉及諸大弟子：</sent>
<sent type="main" lang="kor" page="38b" n="3">그ᄢᅴ 世尊이 摩訶迦葉과 녀나ᄆᆞᆫ 大弟子ᄃᆞ려 니ᄅᆞ샤ᄃᆡ</sent>
<sent type="main" lang="chi" page="38b-39a" n="4">「善哉，善哉！迦葉善說如來眞實功德。</sent>
<sent type="main" lang="kor" page="38b-39a" n="4">됴타 됴타 迦葉아 如來ㅅ 眞實 功德을 이대 니ᄅᆞ^ᄂᆞ니 眞實로 닐옴 ᄀᆞᆮᄒᆞ니라</sent>
<sent type="anno" lang="chi" page="39a" n="1">迦葉領悟喻說。即設大富長者之喻。歎佛隱勝現</sent>
<sent type="anno" lang="kor" page="39a" n="1">迦葉이 喩說에 아라 즉재 ᄀᆞ자ᇰ 가ᅀᆞ면 長者의 가ᄌᆞᆯ뷰ᄆᆞᆯ 펴 부톄 勝身을 숨기시고 劣身을 나토샤</sent>
<sent type="anno2" lang="chi" page="39a" n="2">없음</sent>
<sent type="anno2" lang="kor" page="39a" n="2">ᄒᆞ나ᄒᆞᆫ 自性身이니 諸如來ㅅ 眞淨法界니 受用과 變化왜 平等히 브툰 배시니 相ᄋᆞᆯ 여희여 괴외ᄒᆞ야 여러 가짓 로ᇰ담앳 議論이 그처 ᄀᆞᆺ 업슨 眞實ㅅ 功德이 ᄀᆞᄌᆞ시니</sent>
<sent type="anno2" lang="chi" page="39a-39b" n="3">없음</sent>
<sent type="anno2" lang="kor" page="39a-39b" n="3">이 一切法이 平等ᄒᆞᆫ 實性이니 곧 이 自性^이며 ᄯᅩ 일후미 法身이시니라</sent>
<sent type="anno2" lang="chi" page="39b" n="1">없음</sent>
<sent type="anno2" lang="kor" page="39b" n="1">둘흔 受用身이니 이 두 가지 잇ᄂᆞ니</sent>
<sent type="anno2" lang="chi" page="39b" n="2">없음</sent>
<sent type="anno2" lang="kor" page="39b" n="2">ᄒᆞ나ᄒᆞᆫ 自受用身이니 諸如來 세 無數劫에 無量 福德 資糧ᄋᆞᆯ 닷가 니기샤 니르와ᄃᆞ샨 ᄀᆞᆺ 업슨 眞實ㅅ 功德 이시니</sent>
<sent type="anno2" lang="chi" page="39b" n="3">없음</sent>
<sent type="anno2" lang="kor" page="39b" n="3">ᄯᅩ ᄀᆞ자ᇰ 두려ᄫᅵ 조호미 샤ᇰ녜 色身에 ᄀᆞᄃᆞᆨᄒᆞ야 서르 니ᅀᅥ ᄆᆞᆯ가 未來ㅅ ᄀᆞᅀᅵ 다ᄋᆞᄃᆞ록 샤ᇰ녜 ᄌᆞ걔 廣大法樂ᄋᆞᆯ 受用ᄒᆞ실ᄊᆡ오</sent>
<sent type="anno2" lang="chi" page="39b-40a" n="4">없음</sent>
<sent type="anno2" lang="kor" page="39b-40a" n="4">둘흔 他受用身이니 平等智ᄅᆞᆯ 브터 妙淨功德身ᄋᆞᆯ 뵈샤 純히 조ᄒᆞᆫ ᄯᅡ해 ^ 사ᄅᆞ샤 十地예 住ᄒᆞᆫ 菩薩 爲ᄒᆞ샤 큰 神通 나토샤 正法輪을 轉ᄒᆞ샤 한 사ᄅᆞᄆᆡ 疑心 그므를 決斷ᄒᆞ샤 뎨 大乘法樂ᄋᆞᆯ 受用킈 ᄒᆞ실씨니</sent>
<sent type="anno2" lang="chi" page="40a" n="1">없음</sent>
<sent type="anno2" lang="kor" page="40a" n="1">이 두 모ᄆᆞᆯ 어울워 일후믈 報身이시다 ᄒᆞᄂᆞ니라</sent>
<sent type="anno2" lang="chi" page="40a" n="2">없음</sent>
<sent type="anno2" lang="kor" page="40a" n="2">세ᄒᆞᆫ 變化身이니 諸如來成事智ᄅᆞᆯ 브터 [成事ᄂᆞᆫ 일 일울씨라]</sent>
<sent type="anno2" lang="chi" page="40a-40b" n="3">없음</sent>
<sent type="anno2" lang="kor" page="40a-40b" n="3">變ᄒᆞ야 나토샤미 그지업스샤 類ᄅᆞᆯ 조차 化身ᄒᆞ샤 조ᄒᆞ며 더^러ᄫᅳᆫ ᄯᅡ해 사ᄅᆞ샤 未來옛 地에 오ᄅᆞᆫ 菩薩와 二乘과 다ᄅᆞᆫ 生ᄋᆞᆯ 爲ᄒᆞ샤 뎌 機의 맛다ᇰ호매 마초 神通 나토아 說法ᄒᆞ시ᄂᆞ니</sent>
<sent type="anno2" lang="chi" page="40b" n="1">없음</sent>
<sent type="anno2" lang="kor" page="40b" n="1">應身에 나ᅀᅡ가 變化ᄅᆞᆯ 여러 내시면 네 모미 ᄃᆞ외시ᄂᆞ니</sent>
<sent type="anno2" lang="chi" page="40b" n="2">없음</sent>
<sent type="anno2" lang="kor" page="40b" n="2">처ᅀᅥᆷ 乃終 ᄀᆞᆮ호ᄆᆞᆯ 뵈샤미 일후미 應이오 업서셔 믄득 이쇼미 일후미 化ㅣ라</sent>
<sent type="anno2" lang="chi" page="40b" n="3">없음</sent>
<sent type="anno2" lang="kor" page="40b" n="3">그러나 이 三身ㅅ 法은 시혹 나ᅀᅡ간 ᄠᅳ들 자ᄇᆞ면 일후미 三身ᄋᆞᆯ 일타 ᄒᆞ고</sent>
<sent type="anno2" lang="chi" page="40b" n="4">없음</sent>
<sent type="anno2" lang="kor" page="40b" n="4">시혹 여흰 ᄠᅳ들 자ᄇᆞ면 相이 ᄒᆞᆫ 體예 어긔니</sent>
<sent type="anno2" lang="chi" page="40b" n="5">없음</sent>
<sent type="anno2" lang="kor" page="40b" n="5">이제 ᄠᅳ들 모도자바 ᄉᆞᄆᆞᆺ ᄀᆞᆯᄒᆡ야 니ᄅᆞ노니</sent>
<sent type="anno2" lang="chi" page="40b-41a" n="6">없음</sent>
<sent type="anno2" lang="kor" page="40b-41a" n="6">ᄒᆞ나ᄒᆞᆫ 體^用이니 智體와 어우러 能히 大用ᄋᆞᆯ 니ᄅᆞ와다 自報ㅣ 우흐로 法性體예 마ᄌᆞ샤미 일후미 眞身이시고</sent>
<sent type="anno2" lang="chi" page="41a" n="1">없음</sent>
<sent type="anno2" lang="kor" page="41a" n="1">他報ㅣ 아래로 機緣用애 가샤미 일후미 應身이시니라</sent>
<sent type="anno2" lang="chi" page="41a" n="2">없음</sent>
<sent type="anno2" lang="kor" page="41a" n="2">그럴ᄊᆡ 光明에 닐오ᄃᆡ 부텻 眞法身ᄋᆞᆫ 虛空이 ᄀᆞᆮᄒᆞ시고 物應ᄒᆞ야 形體 나토샤ᄆᆞᆫ 므렛 ᄃᆞᆯ ᄀᆞᆮᄒᆞ시니</sent>
<sent type="anno2" lang="chi" page="41a" n="3">없음</sent>
<sent type="anno2" lang="kor" page="41a" n="3">觀世音이 普門ᄋᆞ로 나토아 뵈샤 ᄀᆞᆺ 업슨 사ᄅᆞ미 어드ᄫᅳ며 ᄇᆞᆯᄀᆞᆫ 두 가짓 利益 얻긔 ᄒᆞ샤미 이 두 모ᄆᆞᆯ 브트시니라</sent>
<sent type="anno2" lang="chi" page="41a-41b" n="4">없음</sent>
<sent type="anno2" lang="kor" page="41a-41b" n="4">둘흔 權實이니 權 일후^믄 權 자ᇝ간 호미오 實ᄋᆞᆫ 實 오라ᄆᆞᆯ 니ᄅᆞ니</sent>
<sent type="anno2" lang="chi" page="41b" n="1">없음</sent>
<sent type="anno2" lang="kor" page="41b" n="1">權을 펴실ᄊᆡ 勝으로셔 劣을 니ᄅᆞ와ᄃᆞ시니 三佛이 ᄇᆞᆯ고ᄆᆞᆯ 여희시고</sent>
<sent type="anno3" lang="chi" page="41b" n="2">없음</sent>
<sent type="anno3" lang="kor" page="41b" n="2">勝은 어딜씨오 劣은 사오나ᄫᆞᆯ씨라</sent>
<sent type="anno2" lang="chi" page="41b" n="3">없음</sent>
<sent type="anno2" lang="kor" page="41b" n="3">實을 나토실ᄊᆡ 劣로셔 勝을 니ᄅᆞ와ᄃᆞ시니 오직 ᄒᆞᆫ 모미라</sent>
<sent type="anno2" lang="chi" page="41b" n="4">없음</sent>
<sent type="anno2" lang="kor" page="41b" n="4">그럴ᄊᆡ 니ᄅᆞ샤ᄃᆡ 내 이젯 이 모미 곧 이 法身이라 ᄒᆞ시며</sent>
<sent type="anno2" lang="chi" page="41b" n="5">없음</sent>
<sent type="anno2" lang="kor" page="41b" n="5">ᄯᅩ 니ᄅᆞ샤ᄃᆡ 微妙淨法身이 三十二相이 ᄀᆞᄌᆞ니라 ᄒᆞ시니</sent>
<sent type="anno2" lang="chi" page="41b-42a" n="6">없음</sent>
<sent type="anno2" lang="kor" page="41b-42a" n="6">이럴ᄊᆡ 機ᄅᆞᆯ 順ᄒᆞ시면 三身ᄋᆞᆯ 權으로 펴시고 應에 나ᅀᅡ가건^댄 實로 ᄒᆞᆫ 부톄시니라</sent>
<sent type="anno2" lang="chi" page="42a" n="1">없음</sent>
<sent type="anno2" lang="kor" page="42a" n="1">세ᄒᆞᆫ 事理니 觀經疏애 닐오ᄃᆡ 부톄 本來 몸 업스시며 목숨 업스시며 ᄯᅩ 量 업거신마ᄅᆞᆫ 世間ᄋᆞᆯ 조차 順ᄒᆞ실ᄊᆡ 三身ᄋᆞᆯ 論ᄒᆞ시다 ᄒᆞ니</sent>
<sent type="anno2" lang="chi" page="42a" n="2">없음</sent>
<sent type="anno2" lang="kor" page="42a" n="2">이러면 至極ᄒᆞᆫ 理ᄅᆞᆯ 울워러 보건댄 本來 實로 形體 업거신마ᄅᆞᆫ 物機ᄅᆞᆯ 구버 조ᄎᆞ샤 敎化 드리우샤미 ᄆᆞᆯᄀᆞᆫ 거우루 ᄀᆞᆮᄒᆞ시니라</sent>
<sent type="anno2" lang="chi" page="42a-42b" n="3">없음</sent>
<sent type="anno2" lang="kor" page="42a-42b" n="3">像體 本來 虛ᄒᆞ야 므렛 ᄃᆞᆯ ᄀᆞᆮᄒᆞ야 그리메 本來 實 업스니 眞實로 자쵯 이레 븓자ᄇᆞᆫ ᄆᆞᅀᆞᄆᆞᆯ 니ᄅᆞ와ᄃᆞ면 迷惑ᄒᆞᆫ 나비□ ^ 므레 ᄠᅥ러디여 주구미 ᄀᆞᆮᄒᆞ니라</sent>
<sent type="anno2" lang="chi" page="42b" n="1">없음</sent>
<sent type="anno2" lang="kor" page="42b" n="1">賢愚經에 닐오ᄃᆡ 가ᄌᆞᆯ비건댄 ᄆᆞᆯᄀᆞᆫ 바ᄆᆡ 한 獼猴 ㅣ 즘게 나모와 우믌 ᄀᆞᅀᅢ셔 ᄃᆞᆳ 그림 제 보고 서르 ᄀᆞ라 우므레 ᄂᆞ려 ᄃᆞᆯ 잡고져 호ᄃᆡ 乃終내 몯홈 ᄀᆞᆮ다 ᄒᆞ시니라</sent>
<sent type="anno" lang="chi" page="42b" n="2">劣誘諸庸鄙。使得大法利。</sent>
<sent type="anno" lang="kor" page="42b" n="2">사오나ᄫᆞᆫ 사ᄅᆞᄆᆞᆯ 달애샤 큰 法利 得게 ᄒᆞ샤ᄆᆞᆯ 讚歎ᄒᆞ고</sent>
<sent type="anno" lang="chi" page="42b" n="3">又於偈末感歎慈悲方便之大恩。是善說如來真實功德。</sent>
<sent type="anno" lang="kor" page="42b" n="3">ᄯᅩ 偈 乃終에 慈悲方便의 큰 恩德을 感動ᄒᆞ야 讚歎ᄒᆞ니 이 如來ㅅ 眞實功德을 이대 닐오미라</sent>
<sent type="main" lang="chi" page="42b-43a" n="4">誠如所言，如來復有無量無邊阿僧祇功德，汝等若於無量億劫說不能盡。</sent>
<sent type="main" lang="kor" page="42b-43a" n="4">如來 ᄯᅩ 無量無邊阿僧祇^功德을 뒷ᄂᆞ니 너희 無量億劫에 닐어도 몯　다 니ᄅᆞ리라</sent>
<sent type="anno" lang="chi" page="43a" n="1">이ᄂᆞᆫ ᄒᆞᆫ 소리로 秘密히 ᄇᆞᆯ기시며 眞知로 그ᅀᅳ기 化ᄒᆞ시논 平等ᄒᆞᆫ 慈ㅣ 더욱 無量功德이론 주를 ᄇᆞᆯ기시니</sent>
<sent type="anno" lang="kor" page="43a" n="1">비록 迦葉이 잘 니ᄅᆞ나 말ᄊᆞ미 이ᅌᅥ긔 밋디 몯ᄒᆞᆯᄊᆡ 다시 뵈시니라</sent>
<sent type="main" lang="chi" page="43a" n="2">迦葉！當知如來是諸法之王，若有所說皆不虛也。</sent>
<sent type="main" lang="kor" page="43a" n="2">迦葉아 알라 如來 諸法엣 王이라 말옷 니ᄅᆞ면 다 虛티 아니ᄒᆞ니</sent>
<sent type="main" lang="chi" page="43a-43b" n="3">於一切法，以智方便而演說之，其所說法，皆悉到於一切智地。</sent>
<sent type="main" lang="kor" page="43a-43b" n="3">一^切法에 智慧方便으로 너펴 니ᄅᆞ나 니ᄅᆞ논 法이 다 一切智地예 다ᄃᆞᄅᆞ니라</sent>
<sent type="anno" lang="chi" page="43b" n="1">方便為權智地為實。</sent>
<sent type="anno" lang="kor" page="43b" n="1">方便이 權이오 智地實이니</sent>
<sent type="anno" lang="chi" page="43b" n="2">於一切法以方便說而皆到智地。所謂密闡也。</sent>
<sent type="anno" lang="kor" page="43b" n="2">一切法에 方便으로 니ᄅᆞ시나 다 智地예 다ᄃᆞᄅᆞ니 닐온 秘密히 ᄇᆞᆯ기샤미라</sent>
<sent type="anno" lang="chi" page="43b" n="3">到一切智地者。契實相智境也。</sent>
<sent type="anno" lang="kor" page="43b" n="3">一切智地예 다ᄃᆞ로ᄆᆞᆫ 實相智境에 마ᄌᆞᆯ씨라</sent>
<sent type="main" lang="chi" page="43b-44a" n="4">如來觀知一切諸法之所歸趣，亦知一切衆生深心所行，通達無礙；</sent>
<sent type="main" lang="kor" page="43b-44a" n="4">如來 一切諸法의 歸趣를 보아 알며 ^ [諸法歸趣는 諸法의 간 ᄃᆡ라] ᄯᅩ 一切 衆生ᄋᆡ 기픈 ᄆᆞᅀᆞᄆᆞ로 行ᄒᆞ논 이ᄅᆞᆯ 아라 ᄉᆞᄆᆞ차 마ᄀᆞᆫ ᄃᆡ 업스며</sent>
<sent type="main" lang="chi" page="44a" n="1">又於諸法究盡明了，示諸衆生一切智慧。</sent>
<sent type="main" lang="kor" page="44a" n="1">ᄯᅩ 諸法에 다 ᄇᆞᆯ겨 衆生ᄃᆞᆯᄒᆡ게 一切 智慧ᄅᆞᆯ 뵈ᄂᆞ니라</sent>
<sent type="anno" lang="chi" page="44a" n="2">諸法歸趣。即一乘實相。眾心所行。即三乘性欲。</sent>
<sent type="anno" lang="kor" page="44a" n="2">諸法의 歸趣는 곧 一乘 實相이오 衆生 ᄆᆞᅀᆞᄆᆡ 行ᄒᆞ논 거슨 곧 三乘ㅅ 性의 ᄒᆞ고져 ᄒᆞ논 거시니</sent>
<sent type="anno" lang="chi" page="44a-44b" n="3">佛說一切法為度一切心。</sent>
<sent type="anno" lang="kor" page="44a-44b" n="3">부톄 一切法 니ᄅᆞ샤ᄆᆞᆫ 一切 ᄆᆞ^ᅀᆞᆷ 濟度호ᄆᆞᆯ 爲ᄒᆞ시니</sent>
<sent type="anno" lang="chi" page="44b" n="1">不知法之歸趣難以度心。不知心之所行難以說法。</sent>
<sent type="anno" lang="kor" page="44b" n="1">法의 歸趣를 아디 몯ᄒᆞ시면 ᄆᆞᅀᆞᆷ 濟度호미 어려ᄫᅳ며 ᄆᆞᄉᆞᄆᆡ 行ᄒᆞ논 거슬 아디 몯ᄒᆞ시면 說法호미 어려ᄫᅳ니</sent>
<sent type="anno" lang="chi" page="44b" n="2">今於二者通達無礙。可謂真知冥化矣。</sent>
<sent type="anno" lang="kor" page="44b" n="2">이 둘헤 ᄉᆞᄆᆞ차 마ᄀᆞᆫ ᄃᆡ 업스시니 眞知로 그ᅀᅳ기 化ᄒᆞ시다 닐어리로다</sent>
<sent type="anno" lang="chi" page="44b" n="3">而又究明諸法以開示眾生一切智慧。欲令悟入。</sent>
<sent type="anno" lang="kor" page="44b" n="3">ᄯᅩ 諸法을 다 ᄇᆞᆯ기샤 衆生ᄋᆞᆯ 一切 智慧ᄅᆞᆯ 여러 뵈샤 아라 들에 코져 ᄒᆞ시니</sent>
<sent type="anno" lang="chi" page="44b" n="4">皆所謂無邊僧祇功德也。</sent>
<sent type="anno" lang="kor" page="44b" n="4">다 닐온 無邊 僧祗 功德 이시니라</sent>
<sent type="main" lang="chi" page="44b-45a" n="5">「迦葉！譬如三千大千世界，山川谿谷土地所生卉木叢林及諸藥草，種類若干，名色各異。</sent>
<sent type="main" lang="kor" page="44b-45a" n="5">迦葉아 가ᄌᆞᆯ비건댄 三千大千世界옛 山川 谿谷 ^ 土地예 냇ᄂᆞᆫ [谿ᄂᆞᆫ 믈 잇ᄂᆞᆫ 묏고리오 谷ᄋᆞᆫ 고리라] 卉木叢林과 [卉ᄂᆞᆫ 프릐 모ᄃᆞᆫ 일후미니 卉예 叢이 잇고 木애 林이 잇ᄂᆞ니라] 藥草ᄃᆞᆯ히 種類 여러 가지며 名色이 各各 다ᄅᆞ니</sent>
<sent type="anno" lang="chi" page="45a" n="1">大千同為一地。而有山川谿谷之高下。譬一真境而有三界諸趣之別也。</sent>
<sent type="anno" lang="kor" page="45a" n="1">大千이 ᄒᆞᆫ ᄯᅡ히로ᄃᆡ 山川谿谷의 노ᄑᆞ며 ᄂᆞᆺ가ᄫᅩᆷ 이쇼미 ᄒᆞᆫ 眞實ㅅ 境界예 三界옛 여러 趣ㅣ 달옴 이쇼ᄆᆞᆯ 가ᄌᆞᆯ비시니라</sent>
<sent type="anno" lang="chi" page="45a-45b" n="2">卉木同生一地而有種類名色之各異。譬一法性而有三乘大小之辨也。眾草為卉草之總名也。卉有叢。木有林。</sent>
<sent type="anno" lang="kor" page="45a-45b" n="2">卉木이 ᄒᆞᆫ ᄯᅡ해 나ᄃᆡ 種類 名^色이 各各 달오미 ᄒᆞᆫ 法性에 三乘 大小 ᄀᆞᆯᄒᆡ욤 이쇼ᄆᆞᆯ 가ᄌᆞᆯ비시니라</sent>
<sent type="main" lang="chi" page="45b" n="1">密雲彌布，遍覆三千大千世界，一時等澍，其澤普洽。</sent>
<sent type="main" lang="kor" page="45b" n="1">密雲이 차 펴디여 [密雲은 특특ᄒᆞᆫ 만ᄒᆞᆫ 구루미라] 三千大千世界를 다 두퍼 一時예 ᄒᆞᆫ가지로 브ᅀᅥ 그 澤이 [澤ᄋᆞᆫ 비와 저질씨라] 너비 흐웍거든</sent>
<sent type="anno" lang="chi" page="45b" n="2">雲喻慈意。澤喻法雨。言密雲者。</sent>
<sent type="anno" lang="kor" page="45b" n="2">구루믄 慈意ᄅᆞᆯ 가ᄌᆞᆯ비시고 澤은 法雨를 가ᄌᆞᆯ비시니</sent>
<sent type="anno" lang="chi" page="45b-46a" n="3">雲不密則不能等澍。慈不密則不能廣利。</sent>
<sent type="anno" lang="kor" page="45b-46a" n="3">密雲이라 ᄒᆞ샤ᄆᆞᆫ 구루미 密티 아니ᄒᆞ면 골오 븟디 몯ᄒᆞ며 慈ㅣ 密티 ^ 아니ᄒᆞ면 너비 利티 몯ᄒᆞ리니</sent>
<sent type="anno" lang="chi" page="46a" n="1">一雲所雨大千普洽。譬一音密闡大小均被也。</sent>
<sent type="anno" lang="kor" page="46a" n="1">ᄒᆞᆫ 구루ᇝ 비예 大千이 너비 흐웍호ᄆᆞᆫ ᄒᆞᆫ 소리로 秘密히 ᄇᆞᆯ기샤매 大小ㅣ 골오 닙ᄉᆞᄫᅩᄆᆞᆯ 가ᄌᆞᆯ비시니라</sent>
<sent type="main" lang="chi" page="46a-46b" n="2">卉木叢林及諸藥草，小根小莖、小枝小葉，中根中莖、中枝中葉，大根大莖、大枝大葉，諸樹大小，隨上中下各有所受。一雲所雨，稱其種性而得生長華果敷實。</sent>
<sent type="main" lang="kor" page="46a-46b" n="2">卉木叢林과 藥草ᄃᆞᆯ히 小根小莖 小枝小葉과 [根은 불휘오 莖ᄋᆞᆫ 줄기오 枝ᄂᆞᆫ 가지오 葉은 니피라] 中根中莖中枝中葉과 大根大莖大枝大^葉과 나모ᄃᆞᆯᄒᆡ 大小ㅣ 上中下를 조차 各各 바다 ᄒᆞᆫ 구룸 온 비 種性에 마자 기러 나ᄆᆞᆯ 得ᄒᆞ야 곳과 여름괘 퍼디여 염그ᄂᆞ니</sent>
<sent type="anno" lang="chi" page="46b" n="1">喻真知冥化物物自遂也。</sent>
<sent type="anno" lang="kor" page="46b" n="1">眞知로 그ᅀᅳ기 化ᄒᆞ샤매 物마다 제 이루믈 가ᄌᆞᆯ비시니라</sent>
<sent type="anno" lang="chi" page="46b" n="2">根莖大小總辨草木。以明根機有異。</sent>
<sent type="anno" lang="kor" page="46b" n="2">불휘와 줄기의 크며 져구믄 草木ᄋᆞᆯ 모도아 ᄀᆞᆯᄒᆡ야 根機 달오ᄆᆞᆯ ᄇᆞᆯ기시고</sent>
<sent type="anno" lang="chi" page="46b" n="3">諸樹大小總結草木以明一雨是同。</sent>
<sent type="anno" lang="kor" page="46b" n="3">나모ᄃᆞᆯᄒᆡ 크며 져구믄 草木을 모도아 結ᄒᆞ야 ᄒᆞᆫ 비 ᄀᆞᆮ호ᄆᆞᆯ ᄇᆞᆯ기시니라</sent>
<sent type="anno" lang="chi" page="46b-47a" n="4">夫以一雲一雨而滋眾物。稱其大小種性曾無夭閼。使為華者敷為果者實。各各自遂。</sent>
<sent type="anno" lang="kor" page="46b-47a" n="4">ᄒᆞᆫ ^ 구룸 ᄒᆞᆫ 비로 여러 物을 저져 크며 져근 種性에 마자 즐어디여 머굴우미 업서 곳 프리도 프며 여름 열리도 염글에 ᄒᆞ야 各各 제 ᄃᆞ외니</sent>
<sent type="anno" lang="chi" page="47a" n="1">則佛之真知冥化若此而已。</sent>
<sent type="anno" lang="kor" page="47a" n="1">부텻 眞知로 그ᅀᅳ기 化ᄒᆞ샤미 이 ᄀᆞᆮᄒᆞᆯ ᄯᆞᄅᆞ미시니라</sent>
<sent type="anno" lang="chi" page="47a" n="2">木質曰斡草質曰莖。</sent>
<sent type="anno" lang="kor" page="47a" n="2">남ᄀᆡ 읏드믄 幹이라 ᄒᆞ고 프릐 읏드믄 莖이라 ᄒᆞᄂᆞ니</sent>
<sent type="anno" lang="chi" page="47a" n="3">皆依根而立。根譬種性。莖譬發心。枚葉譬所薰教理。華果譬所修行果。</sent>
<sent type="anno" lang="kor" page="47a" n="3">다 불휘ᄅᆞᆯ 브터셔 ᄂᆞ니 불휘ᄂᆞᆫ 種性을 가ᄌᆞᆯ비시고 줄기ᄂᆞᆫ 發心을 가ᄌᆞᆯ비시고 가지와 닙과ᄂᆞᆫ 熏ᄒᆞ논 敎理ᄅᆞᆯ 가ᄌᆞᆯ비시고 곳과 여름과ᄂᆞᆫ 닷논 行果ᄅᆞᆯ 가ᄌᆞᆯ비시니</sent>
<sent type="anno" lang="chi" page="47a-47b" n="4">謂三乘種性發心熏習之不同。同是一音教澤之被。而各有所成也。</sent>
<sent type="anno" lang="kor" page="47a-47b" n="4">三乘種性의 發心과 熏習괘 ᄀᆞᆮ디 아니ᄒᆞ야 ^ [熏은 發ᄒᆞ며 닐윌씨오 習은 나며 갓가ᄫᆞ며 ᄌᆞᄌᆞᆫ ᄠᅳ디라] ᄒᆞᆫ가지로 一音敎澤ᄋᆞᆯ 닙ᄉᆞᄫᅩᄃᆡ 各各 이로ᄆᆞᆯ 니ᄅᆞ시니라</sent>
<sent type="main" lang="chi" page="47b" n="1">雖一地所生，一雨所潤，而諸草木，各有差別。</sent>
<sent type="main" lang="kor" page="47b" n="1">비록 ᄒᆞᆫ ᄯᅡ해 나며 ᄒᆞᆫ 비 저져도 草木ᄃᆞᆯ히 各各 差別 잇ᄂᆞ니</sent>
<sent type="anno" lang="chi" page="47b" n="2">草木皆植類。樹之一地同。潤之一雨同。而有大小之殊者。根自異也。</sent>
<sent type="anno" lang="kor" page="47b" n="2">草木ᄋᆞᆫ 다 솃ᄂᆞᆫ 類니 솃논 ᄒᆞᆫ ᄯᅡ히 ᄀᆞᆮᄒᆞ며 저지논 ᄒᆞᆫ 비 ᄀᆞᆮ호ᄃᆡ 크며 져구믜 달옴 이슈믄 불휘 제 다ᄅᆞᆯᄊᆡ니라</sent>
<sent type="anno" lang="chi" page="47b" n="3">群生亦類也。所賦一性所化一道。而有三乘之殊者。亦機自異耳。</sent>
<sent type="anno" lang="kor" page="47b" n="3">群生도 類니 타나미 ᄒᆞᆫ 性이며 敎化ㅣ ᄒᆞᆫ 道理샤ᄃᆡ 三乘의 달옴 이쇼ᄆᆞᆫ ᄯᅩ 機 제 다ᄅᆞᆯᄊᆡ니라</sent>
<sent type="main" lang="chi" page="48a" n="1">「迦葉！當知如來亦復如是，出現於世，如大雲起，以大音聲、普遍世界天、人、阿修羅，如彼大雲遍覆三千大千國土。</sent>
<sent type="main" lang="kor" page="48a" n="1">迦葉아 알라 如來 ᄯᅩ 이 ᄀᆞᆮᄒᆞ야 世間애 나미 큰 구루미 니ᄃᆞᆺ ᄒᆞ야 큰 音聲으로 世界 天 人 阿脩羅ᄋᆡ게 너비 ᄀᆞᄃᆞᆨ호미 뎌 큰 구루미 三千大千國土애 너비 둡ᄃᆞᆺ ᄒᆞ니라</sent>
<sent type="anno" lang="chi" page="48a" n="2"> 明佛出興廣覆群有。</sent>
<sent type="anno" lang="kor" page="48a" n="2">부톄 니러나샤 群有를 너비 두프샤ᄆᆞᆯ ᄇᆞᆯ기시니라</sent>
<sent type="anno2" lang="chi" page="48b" n="1">없음</sent>
<sent type="anno2" lang="kor" page="48b" n="1">群有는 물 有情이라</sent>
<sent type="anno" lang="chi" page="48b" n="2">雲起無心喻無緣慈也。</sent>
<sent type="anno" lang="kor" page="48b" n="2">구루미 니루ᄃᆡ ᄆᆞᅀᆞᆷ 업스니 無緣慈ᄅᆞᆯ 가ᄌᆞᆯ비시니라</sent>
<sent type="anno" lang="chi" page="48b" n="3">大音聲即廣長舌相之音也。</sent>
<sent type="anno" lang="kor" page="48b" n="3">큰 音聲은 곧 廣長舌相ㅅ 소리시니라</sent>
<sent type="anno" lang="chi" page="48b" n="4">天人修羅為三善道。不言三惡道。為障重非機也。</sent>
<sent type="anno" lang="kor" page="48b" n="4">天 人 阿脩羅ᄂᆞᆫ 세 됴ᄒᆞᆫ 길히니 세 구즌 길 아니 니ᄅᆞ샤ᄆᆞᆫ 障이 重ᄒᆞ야 機 아닐ᄊᆡ니라</sent>
<sent type="main" lang="chi" page="48b" n="5">於大衆中、而唱是言：</sent>
<sent type="main" lang="kor" page="48b" n="5">大衆中에 이 마ᄅᆞᆯ 닐오ᄃᆡ</sent>
<sent type="main" lang="chi" page="48b-49a" n="6">『我是如來、應供、正遍知、明行足、善逝、世間解、無上士、調御丈夫、天人師、佛、世尊，</sent>
<sent type="main" lang="kor" page="48b-49a" n="6">내 如來 應供 正徧知 明行足 善逝世間解 無上^土 調御丈夫 天人師 佛 世尊이라</sent>
<sent type="main" lang="chi" page="49a" n="1">未度者令度，未解者令解，未安者令安，未涅槃者令得涅槃，</sent>
<sent type="main" lang="kor" page="49a" n="1">度 몯ᄒᆞ니ᄅᆞᆯ 度케 ᄒᆞ며 解 몯ᄒᆞ니ᄅᆞᆯ 解케 ᄒᆞ며 安 몯ᄒᆞ니ᄅᆞᆯ 安케 ᄒᆞ며 涅槃 몯ᄒᆞ니ᄅᆞᆯ 涅槃케 ᄒᆞ노니</sent>
<sent type="anno" lang="chi" page="49a" n="2">此敘佛初坐道場唱顯化跡宣度生事。使知聖人出興之意也。</sent>
<sent type="anno" lang="kor" page="49a" n="2">이ᄂᆞᆫ 부톄 道場애 처ᅀᅥᆷ 안ᄌᆞ샤 敎化 나토시논 자최ᄅᆞᆯ 니ᄅᆞ시며 衆生 濟度홀 이ᄅᆞᆯ 니ᄅᆞ샤 聖人 니러나신 ᄠᅳᆮ 알에 ᄒᆞ샤ᄆᆞᆯ 니ᄅᆞ시니라</sent>
<sent type="anno" lang="chi" page="49b" n="1">超證菩提曰度。了達萬法曰解。離眾結縛曰安。究竟永寂曰涅槃。</sent>
<sent type="anno" lang="kor" page="49b" n="1">菩提ᄅᆞᆯ 걷나 證호미 度ㅣ오 萬法을 ᄉᆞᄆᆞᆺ 아로미 解오 한 얽ᄆᆡ욤 여희요미 安이오 究竟ᄒᆞ야 기리 寂滅호미 涅槃이라</sent>
<sent type="main" lang="chi" page="49b" n="2">今世後世，如實知之。我是一切知者、一切見者、知道者、開道者、說道者，</sent>
<sent type="main" lang="kor" page="49b" n="2">今世 後世ᄅᆞᆯ 實다ᄫᅵ 아라 내 이 一切 아ᄂᆞᆫ 사ᄅᆞ미며 一切 보ᄂᆞᆫ 사ᄅᆞ미며 道 아ᄂᆞᆫ 사ᄅᆞ미며 道 여는 사ᄅᆞ미며 道 니ᄅᆞᄂᆞᆫ 사ᄅᆞ미로니</sent>
<sent type="main" lang="chi" page="49b-50a" n="3">汝等天、人、阿修羅衆，皆應到此，爲聽法故。』</sent>
<sent type="main" lang="kor" page="49b-50a" n="3">너희 天 人 阿脩羅^衆이 다 이ᅌᅦ 오라 法 드로ᄆᆞᆯ 爲혼 젼ᄎᆡ라</sent>
<sent type="anno" lang="chi" page="50a" n="1">此示正知見欲廣開悟也。</sent>
<sent type="anno" lang="kor" page="50a" n="1">이ᄂᆞᆫ 正ᄒᆞᆫ 知見을 뵈샤 너비 여러 알외요리라 ᄒᆞ샤미라</sent>
<sent type="anno" lang="chi" page="50a" n="2">今世後世如實知者。以實相智了三世事。如華嚴一念普觀無去來住也。</sent>
<sent type="anno" lang="kor" page="50a" n="2">今世後世ᄅᆞᆯ 實다ᄫᅵ 아ᄅᆞ샤ᄆᆞᆫ 實相智로 三世ㅅ 이ᄅᆞᆯ ᄉᆞᄆᆞᆺ 아ᄅᆞ실씨니 華嚴에 一念에 去來住ㅣ 업슨 ᄃᆞᆯ 너비 보시다 호미 ᄀᆞᆮᄒᆞ니라</sent>
<sent type="anno" lang="chi" page="50a" n="3">一切知一切見者。以佛知見徹了諸法也。</sent>
<sent type="anno" lang="kor" page="50a" n="3">一切 알미 一切 보샤ᄆᆞᆫ 부텻 知見으로 諸法을 ᄉᆞᄆᆞᆺ 아ᄅᆞ실씨라</sent>
<sent type="anno" lang="chi" page="50a" n="4">知道者。言已先知先覺也。</sent>
<sent type="anno" lang="kor" page="50a" n="4">道 아다 ᄒᆞ샤ᄆᆞᆫ ᄒᆞ마 몬져 알며 몬져 覺ᄒᆞ샤ᄆᆞᆯ 니ᄅᆞ시니라</sent>
<sent type="anno" lang="chi" page="50a-50b" n="5">開道者。能以是道開覺後人也。</sent>
<sent type="anno" lang="kor" page="50a-50b" n="5">道 여다 ᄒᆞ샤ᄆᆞᆫ 能히 이 道로 後ㅅ 사ᄅᆞᄆᆞᆯ ^ 여러 알외실씨라</sent>
<sent type="anno" lang="chi" page="50b" n="1">說道者。能以是道方便演說也。</sent>
<sent type="anno" lang="kor" page="50b" n="1">道 니ᄅᆞ다 ᄒᆞ샤ᄆᆞᆫ 能히 이 道로 方便으로 불어 니ᄅᆞ실씨라</sent>
<sent type="anno" lang="chi" page="50b" n="2">如是唱者。為警群機。故召天人使令聽受。</sent>
<sent type="anno" lang="kor" page="50b" n="2">이러트시 니ᄅᆞ샤ᄆᆞᆫ 여러 機ᄅᆞᆯ 알외요리라 ᄒᆞ실ᄊᆡ 天人을 브르샤 드러 受케 ᄒᆞ시니라</sent>
<sent type="main" lang="chi" page="50b-51a" n="3">爾時無數千萬億種衆生，來至佛所而聽法。如來于時，觀是衆生諸根利鈍、精進懈怠，隨其所堪而爲說法，種種無量，皆令歡喜，快得善利。</sent>
<sent type="main" lang="kor" page="50b-51a" n="3">그ᄢᅴ 無數 千萬億種 衆生이 부텨ᄭᅴ 와 法 듣거늘 如來 그ᄢᅴ 衆生ᄋᆡ 諸根ᄋᆡ ᄂᆞᆯ카ᄫᅳ며 鈍ᄒᆞ며 精進ᄒᆞ며 게을우믈 보아 호ᇙ 대ᄅᆞᆯ 조^차 爲ᄒᆞ야 法을 닐어 種種 無量이 다 歡喜ᄒᆞ야 善利ᄅᆞᆯ 快히 得게 ᄒᆞ니</sent>
<sent type="anno" lang="chi" page="51a" n="1">所來之眾根性不同。佛各隨其所堪而化之。以堪人天者為說十善。</sent>
<sent type="anno" lang="kor" page="51a" n="1">온 衆ᄃᆞᆯ히 根性 이 ᄀᆞᆮ디 아니ᄒᆞᆯᄊᆡ 부톄 各各 호ᇙ 대ᄅᆞᆯ 조차 敎化ᄒᆞ샤ᄃᆡ 人天 ᄃᆞ외얌직ᄒᆞ니란 爲ᄒᆞ야 十善을 니르시고</sent>
<sent type="anno" lang="chi" page="51a" n="2">堪二乘者為說諦緣。</sent>
<sent type="anno" lang="kor" page="51a" n="2">二乘 ᄒᆞ얌직ᄒᆞ니란 爲ᄒᆞ야 四諦 十二因緣을 니르시고</sent>
<sent type="anno" lang="chi" page="51a" n="3">堪大乘者為說六度。</sent>
<sent type="anno" lang="kor" page="51a" n="3">大乘 ᄒᆞ얌직ᄒᆞ니란 爲ᄒᆞ야 六度ᄅᆞᆯ 니르시고</sent>
<sent type="anno" lang="chi" page="51a-51b" n="4">以至定不定性人非人類。各隨所堪而為說法。</sent>
<sent type="anno" lang="kor" page="51a-51b" n="4">定性과 不定性과 人과 非人과^애 니르리 各各 호ᇙ대ᄅᆞᆯ 조차 爲ᄒᆞ야 說法ᄒᆞ샤</sent>
<sent type="anno" lang="chi" page="51b" n="1">雖根有無量而皆令利喜。是謂冥化。</sent>
<sent type="anno" lang="kor" page="51b" n="1">비록 根이 無量이 이시나 다 利益ᄒᆞ야 깃게 ᄒᆞ시니 이ᄅᆞᆯ 닐온 그ᅀᅳᆨᄒᆞᆫ 敎化ㅣ라</sent>
<sent type="main" lang="chi" page="51b" n="2">是諸衆生聞是法已，現世安隱，後生善處，以道受樂，亦得聞法。</sent>
<sent type="main" lang="kor" page="51b" n="2">이 衆生ᄃᆞᆯ히 이 法 듣고 現世예 便安ᄒᆞ며 後에 善ᄒᆞᆫ 고대 나 道로 樂ᄋᆞᆯ 受ᄒᆞ야 ᄯᅩ 法을 드르며</sent>
<sent type="main" lang="chi" page="51b-52a" n="3">既聞法已，離諸障礙，於諸法中，任力所能，漸得入道。</sent>
<sent type="main" lang="kor" page="51b-52a" n="3">ᄒᆞ마 法 듣고 여러 障碍ᄅᆞᆯ 여희여 諸法中에 히믜 ^ 能히 호ᇙ대로 漸漸 道애 들리니</sent>
<sent type="main" lang="chi" page="52a" n="1">如彼大雲，雨於一切卉木叢林及諸藥草，如其種性，具足蒙潤，各得生長。</sent>
<sent type="main" lang="kor" page="52a" n="1">뎌 큰 구루미 一切예 비와 卉木叢林과 藥草ᄃᆞᆯ히 種性다ᄫᅵ ᄀᆞ초 저저 各各 기러남 得호미 ᄀᆞᆮᄒᆞ니라</sent>
<sent type="anno" lang="chi" page="52a" n="2">明作成之利也。</sent>
<sent type="anno" lang="kor" page="52a" n="2">지ᅀᅥ 일우신 利益을 ᄇᆞᆯ기시니라</sent>
<sent type="anno" lang="chi" page="52a-52b" n="3">聞法安隱者。眾生汩於塵勞。二乘縛於空寂。聞是法者。足以滌塵勞解縛著。釋然物外優遊一生。此現世安隱也。</sent>
<sent type="anno" lang="kor" page="52a-52b" n="3">法 듣ᄌᆞᆸ고 便安호ᄆᆞᆫ 衆生ᄋᆞᆫ 塵勞애 ᄃᆞᆷ고 二乘은 空寂에 얽ᄆᆡᅇᅧ 잇다가 이 法 듣ᄌᆞᄫᆞ니ᄂᆞᆫ 어루 塵勞ᄅᆞᆯ 시스며 얽ᄆᆡ^ᅇᅭᄆᆞᆯ 글어 物 밧긔 버서나 一生애 노니ᄂᆞ니 이 現世옛 便安호미라</sent>
<sent type="anno" lang="chi" page="52b" n="1">後生善處即聞法之報。以道受樂即修道之果。</sent>
<sent type="anno" lang="kor" page="52b" n="1">後에 善ᄒᆞᆫ 고대 나ᄆᆞᆫ 法 듣ᄌᆞᄫᆞᆫ 報ㅣ오 道로 樂受호ᄆᆞᆫ 道 닷곤 果ㅣ니</sent>
<sent type="anno" lang="chi" page="52b" n="2">言以道者。各隨其道受樂不同也。</sent>
<sent type="anno" lang="kor" page="52b" n="2">道로 ᄒᆞ다 ᄒᆞ샤ᄆᆞᆫ 各各 道ᄅᆞᆯ 조차 樂受호미 ᄀᆞᆮ디 아니ᄒᆞ니</sent>
<sent type="anno" lang="chi" page="52b" n="3">修十善則受人天樂。修諦緣即受二乘樂。修六度則受菩薩樂。各以其道也。</sent>
<sent type="anno" lang="kor" page="52b" n="3">十善을 닷ᄀᆞ면 人天樂을 受ᄒᆞ고 四諦十二因緣을 닷ᄀᆞ면 二乘樂ᄋᆞᆯ 受ᄒᆞ고 六度ᄅᆞᆯ 닷ᄀᆞ면 菩薩樂ᄋᆞᆯ 受ᄒᆞ야 各各 제 道로 ᄒᆞᄂᆞ니라</sent>
<sent type="anno" lang="chi" page="52b-53a" n="4">離諸障礙者。惡道離業障而之人天。人天離事障而入二乘。二乘離理障而入菩薩。各遂其才也。</sent>
<sent type="anno" lang="kor" page="52b-53a" n="4">여러 障碍 여희다 ᄒᆞ샤ᄆᆞᆫ 구즌 길흔 業障ᄋᆞᆯ 여희여 人天에 가고 人天^은 事障ᄋᆞᆯ 여희여 二乘에 들오 二乘ᄋᆞᆫ 理障ᄋᆞᆯ 여희여 菩薩애 드러 제여곰 ᄌᆡ조ᄅᆞᆯ 일우니</sent>
<sent type="anno" lang="chi" page="53a" n="1">故曰於諸法中任力所能漸得入道。如彼大雲雨於一切。</sent>
<sent type="anno" lang="kor" page="53a" n="1">이럴ᄊᆡ 니ᄅᆞ샤ᄃᆡ 諸法中에 히믜 能히 호ᇙ대로 漸漸 道애 드로미 뎌 큰 구루미 一切예 비 오미 ᄀᆞᆮ다 ᄒᆞ시니라</sent>
<sent type="main" lang="chi" page="53a" n="2">「如來說法，一相一味——所謂：解脫相、離相、滅相，究竟至於一切種智。</sent>
<sent type="main" lang="kor" page="53a" n="2">如來 니ᄅᆞ논 法은 ᄒᆞᆫ 相 ᄒᆞᆫ 마시니 닐온 解脫相과 離相과 滅相괘니 究竟에 一切種智예 니르ᄂᆞ니라</sent>
<sent type="main" lang="chi" page="53a-53b" n="3">其有衆生聞如來法，若持讀誦，如說修行，所得功德，不自覺知。</sent>
<sent type="main" lang="kor" page="53a-53b" n="3">衆^生이 如來ㅅ 法 듣고 ᄒᆞ다가 디녀 닐그며 외와 말다ᄫᅵ 修行호ᄃᆡ 得혼 功德을 제 아디 몯ᄒᆞᄂᆞ니라</sent>
<sent type="anno" lang="chi" page="53b" n="1">疏闡化之功也。謂如來說法方便雖多。實則一相一味如一雲一雨而已。</sent>
<sent type="anno" lang="kor" page="53b" n="1">敎化 ᄇᆞᆯ기시논 功ᄋᆞᆯ 니ᄅᆞ시니 如來ㅅ 說法 方便이 비록 하시나 實은 ᄒᆞᆫ 相 ᄒᆞᆫ 마시로미 한 구룸 ᄒᆞᆫ 비 ᄀᆞᆮᄒᆞ니라</sent>
<sent type="anno" lang="chi" page="53b" n="2">解脫離滅者。指一相一味之體也。</sent>
<sent type="anno" lang="kor" page="53b" n="2">解脫相 離相 滅相ᄋᆞᆫ ᄒᆞᆫ 相 ᄒᆞᆫ 마ᄉᆡ 體ᄅᆞᆯ 니ᄅᆞ시니라</sent>
<sent type="anno" lang="chi" page="53b-54a" n="3">解脫相則不縛諸法。離相則不合諸塵。滅相則生死永盡。而究竟皆至一切種智無上道也。</sent>
<sent type="anno" lang="kor" page="53b-54a" n="3">解脫相은 諸法에 얽ᄆᆡᅇᅵ디 아니ᄒᆞᆯ씨오 離相은 諸塵에 어우^디 아니ᄒᆞᆯ씨오 滅相은 生死ㅣ 永히 다ᄋᆞᆯ씨니 究竟에 다 一切種智예 니르러 두 道ㅣ 업스니라</sent>
<sent type="anno" lang="chi" page="54a" n="1">眾生聞持而所獲功利不自覺知者。一音密闡真化冥運。若天地之產百嘉。雨露之滋眾卉。</sent>
<sent type="anno" lang="kor" page="54a" n="1">衆生이 듣ᄌᆞᆸ고 디뉴ᄃᆡ 어둔 功利ᄅᆞᆯ 제 아디 몯호ᄆᆞᆫ ᄒᆞᆫ 소리로 秘密히 ᄇᆞᆯ기시며 眞實ㅅ 敎化ㅣ 그ᅀᅳ기 뮈우샤미 天地의 온가짓 됴ᄒᆞᆫ 것 내샴과 비와 이슬왜 ᄒᆞᆫ 플 저쥬미 ᄀᆞᆮᄒᆞ니</sent>
<sent type="anno" lang="chi" page="54a" n="2">自生自遂孰足以知之。</sent>
<sent type="anno" lang="kor" page="54a" n="2">제 나제 ᄃᆞ외요ᄆᆞᆯ 뉘 알리오</sent>
<sent type="main" lang="chi" page="54a-54b" n="3">所以者何？唯有如來知此衆生種相體性，念何事、思何事、修何事，云何念、云何思、云何修，</sent>
<sent type="main" lang="kor" page="54a-54b" n="3">엇뎨어뇨 ᄒᆞ란ᄃᆡ 오직 如來옷 衆生ᄋᆡ 種相體性을 아라 어느 이ᄅᆞᆯ ^ 念ᄒᆞ며 어느 이ᄅᆞᆯ ᄉᆞ라ᇰᄒᆞ며 어느 이ᄅᆞᆯ 닷ᄀᆞ며 엇뎨 念ᄒᆞ며 엇뎨 ᄉᆞ라ᇰᄒᆞ며 엇뎨 닷ᄀᆞ며</sent>
<sent type="main" lang="chi" page="54b" n="1">以何法念、以何法思、以何法修，以何法得何法。</sent>
<sent type="main" lang="kor" page="54b" n="1">어느 法으로 念ᄒᆞ며 어느 法으로 ᄉᆞ라ᇰᄒᆞ며 어느 法으로 닷ᄀᆞ며 어느 法으로 어느 法을 得ᄒᆞᇙ고</sent>
<sent type="main" lang="chi" page="54b-55a" n="2">衆生住於種種之地，唯有如來如實見之，明了無礙。如彼卉木叢林諸藥草等，而不自知上中下性。</sent>
<sent type="main" lang="kor" page="54b-55a" n="2">衆生이 種種 地예 住ᄒᆞ얫거든 오직 如來옷 ^ 實다ᄫᅵ 보아 ᄇᆞᆯ가 마ᄀᆞᆫ ᄃᆡ 업수미 뎌 卉木叢林藥草ᄃᆞᆯ히 제 上中下性 아디 몯호미 ᄀᆞᆮᄒᆞ니라</sent>
<sent type="anno" lang="chi" page="55a" n="1">此明觀根逗教不怫其性故。物得自遂也。</sent>
<sent type="anno" lang="kor" page="55a" n="1">이ᄂᆞᆫ 根을 보샤 마초 敎化ᄒᆞ샤 제 性에 거슬ᄧᅳ디 아니케 ᄒᆞ실ᄊᆡ 物이 제 이로ᄆᆞᆯ ᄇᆞᆯ기시니라</sent>
<sent type="anno" lang="chi" page="55a" n="2">三乘種類性欲不同。故念思修得亦各不同。</sent>
<sent type="anno" lang="kor" page="55a" n="2">三乘種類의 性의 코져 ᄒᆞ요미 ᄒᆞᆫ가지 아닐ᄊᆡ 念ᄒᆞ며 ᄉᆞ라ᇰᄒᆞ며 닷그며 得호미 ᄯᅩ 各各 ᄒᆞᆫ가지 아니니</sent>
<sent type="anno" lang="chi" page="55a-55b" n="3">唯如來能知能化而彼不自知也。</sent>
<sent type="anno" lang="kor" page="55a-55b" n="3">오직 如來 能히 아ᄅᆞ시며 能히 敎化ᄒᆞ거시든 衆^生이 제 아디 몯ᄒᆞᄂᆞ니라</sent>
<sent type="anno" lang="chi" page="55b" n="1">念何事等。謂或念人天事。乃至聲聞菩薩事也。</sent>
<sent type="anno" lang="kor" page="55b" n="1">어느 이ᄅᆞᆯ 念ᄒᆞᄂᆞᆫ고 ᄒᆞ샴 ᄃᆞᆯᄒᆞᆫ 시혹 人天ㅅ 이ᄅᆞᆯ 念커나 聲聞菩 薩ㅅ 이레 니르리 니ᄅᆞ시니라</sent>
<sent type="anno" lang="chi" page="55b" n="2">云何念等。謂或正或邪有為無為也。</sent>
<sent type="anno" lang="kor" page="55b" n="2">엇뎨 念ᄒᆞᄂᆞᆫ고 ᄒᆞ샴ᄃᆞᆯᄒᆞᆫ 시혹 正커나 시혹 邪커나 有爲어나 無爲어나 니ᄅᆞ시니라</sent>
<sent type="anno" lang="chi" page="55b" n="3">以何法念等。謂或以大小頓漸。或以定慧覺觀也。</sent>
<sent type="anno" lang="kor" page="55b" n="3">어느 法으로 念ᄒᆞᄂᆞᆫ고 ᄒᆞ샴ᄃᆞᆯᄒᆞᆫ 시혹 大小頓漸이 이나 시혹 定慧覺觀ᄋᆞᆯ 니ᄅᆞ시니라</sent>
<sent type="anno" lang="chi" page="55b" n="4">以何法得謂。或以四諦得聲聞法。乃至或以六度得菩薩法也。</sent>
<sent type="anno" lang="kor" page="55b" n="4">어느 法으로 得ᄒᆞᄂᆞᆫ고 ᄒᆞ샤ᄆᆞᆫ 시혹 四諦로 聲聞 法을 得거나 시혹 六度로 菩薩法 得호매 니르리 니ᄅᆞ시니라</sent>
<sent type="anno" lang="chi" page="55b-56a" n="5">如是念思所住各各不同。</sent>
<sent type="anno" lang="kor" page="55b-56a" n="5">이러트시 念ᄒᆞ며 ᄉᆞ라ᇰ호ᄆᆡ 잇^논 ᄯᅡ히 各各 ᄒᆞᆫ가지 아니니</sent>
<sent type="anno" lang="chi" page="56a" n="1">是謂住於種種之地。如來皆能如實見之。</sent>
<sent type="anno" lang="kor" page="56a" n="1">이ᄅᆞᆯ 닐온 種種 ᄯᅡ해 잇거든 如來 다 能히 實다ᄫᅵ 보시다 호미라</sent>
<sent type="anno" lang="chi" page="56a" n="2">如此委曲言者。明如來知根之詳也。</sent>
<sent type="anno" lang="kor" page="56a" n="2">이ᄀᆞ티 委曲히 니르샤ᄆᆞᆫ 如來根 아ᄅᆞ샤ᄆᆡ 子細호ᄆᆞᆯ ᄇᆞᆯ기시니라</sent>
<sent type="main" lang="chi" page="56a" n="3">如來知是一相一味之法 所謂：解脫相、離相、滅相——究竟涅槃常寂滅相，終歸於空。</sent>
<sent type="main" lang="kor" page="56a" n="3">如來이 ᄒᆞᆫ 相 ᄒᆞᆫ 맛 法을 아ᄂᆞ니 니ᄅᆞ논 解脫相 離相 滅相 究竟涅槃常寂滅相이 ᄆᆞᄎᆞ매 空애 가ᄂᆞ니</sent>
<sent type="main" lang="chi" page="56a-56b" n="4">佛知是已，觀衆生心欲而將護之，是故不卽爲說一切種智。</sent>
<sent type="main" lang="kor" page="56a-56b" n="4">부톄 이ᄅᆞᆯ 아나 衆^生ᄋᆡ ᄆᆞᅀᆞ믜 ᄒᆞ고져 호ᄆᆞᆯ 보아 將護ᄒᆞᆯᄊᆡ [將ᄋᆞᆫ 디니며 ᄢᅵᆯ씨라] 곧 一切種智ᄅᆞᆯ 니ᄅᆞ디 아니호니</sent>
<sent type="main" lang="chi" page="56b" n="1">「汝等，迦葉！甚爲希有，能知如來隨宜說法，能信能受。</sent>
<sent type="main" lang="kor" page="56b" n="1">너희 迦葉이 甚히 希有ᄒᆞ야 能히 如來ㅅ 隨宜說法을 아라 [隨宜ᄂᆞᆫ 맛다ᇰ호ᄆᆞᆯ 조ᄎᆞᆯ씨라] 能히 信ᄒᆞ며 能히 受ᄒᆞᄂᆞ니</sent>
<sent type="main" lang="chi" page="56b-57a" n="2">所以者何？諸佛 世尊隨宜說法，難解難知。」</sent>
<sent type="main" lang="kor" page="56b-57a" n="2">엇뎨어뇨 ᄒᆞ란^ᄃᆡ 諸佛 世尊ㅅ 隨宜說法이 아로미 어려ᄫᅳ니라</sent>
<sent type="anno" lang="chi" page="57a" n="1">牒前一相一味等文。以明隨宜說法難解難知。而歎迦葉能信受也。</sent>
<sent type="anno" lang="kor" page="57a" n="1">前엣 ᄒᆞᆫ 相 ᄒᆞᆫ 맛 等 文을 다시 ᄒᆞ샤 隨宜說法이 아디 어려ᄫᅮ믈 ᄇᆞᆯ기샤 迦葉의 能히 信受호ᄆᆞᆯ 讚歎ᄒᆞ시니라</sent>
<sent type="anno" lang="chi" page="57a" n="2">一相一味等即一切種智所證之法。</sent>
<sent type="anno" lang="kor" page="57a" n="2">ᄒᆞᆫ 相 ᄒᆞᆫ 맛ᄃᆞᆯᄒᆞᆫ 곧 一切種智ᄋᆡ 證ᄒᆞ샨 法이니</sent>
<sent type="anno" lang="chi" page="57a-57b" n="3">如來雖知而觀眾生性欲不同。且將之護之。不即明說。故甚難知而迦葉能信能受。是謂希有。</sent>
<sent type="anno" lang="kor" page="57a-57b" n="3">如來 비록 아라시나 衆生ᄋᆡ 性欲이 ᄀᆞᆮ디 아니호ᄆᆞᆯ 보샤 안ᄌᆞᆨ 將ᄒᆞ며 護ᄒᆞ샤 곧 ᄇᆞᆯ기 니르디 아니ᄒᆞ실ᄊᆡ 아로미 甚히 어렵거늘 迦葉이 能히 信受호미 이 ^ 希有호미라</sent>
<sent type="anno" lang="chi" page="57b" n="1">此牒前文。而前言究竟至於一切種智。此言究竟涅槃常寂滅相者。前依正智言。此依實相言。</sent>
<sent type="anno" lang="kor" page="57b" n="1">이ᄂᆞᆫ 前엣 文字ᄅᆞᆯ 다시 ᄒᆞ시니 前엔 니ᄅᆞ샤ᄃᆡ 究竟에 一切種智예 니르ᄂᆞ니라 ᄒᆞ시고 이ᅌᅦᆫ 니ᄅᆞ샤ᄃᆡ 究竟 涅槃ᄒᆞ야 常寂滅相이라 ᄒᆞ샤ᄆᆞᆫ 前엔 正智ᄅᆞᆯ 브터 니르시고 이ᅌᅦᆫ 實相ᄋᆞᆯ 브터 니르시니</sent>
<sent type="anno" lang="chi" page="57b" n="2">其揆一也。終歸於空者。自解脫離滅。究竟至於常寂滅相。則識心緣影一切蕩盡。而歸乎實相妙空非斷空也。</sent>
<sent type="anno" lang="kor" page="57b" n="2">혜여 보건댄 ᄒᆞᆫ가지라 ᄆᆞᄎᆞ매 空애 가다 ᄒᆞ샤ᄆᆞᆫ 解脫相 離相 滅相ᄋᆞᆯ 브터 究竟ᄒᆞ야 常寂滅相애 니를면 識心의 緣影이 다 업서 實相妙空애 가니 斷空이 아니니라</sent>
<sent type="anno" lang="chi" page="57b-58a" n="3">없음</sent>
<sent type="anno" lang="kor" page="57b-58a" n="3">잇ᄀᆞ자ᇰ 藥草喩品 ᄆᆞᆺ고 아^래ᄂᆞᆫ 授記品이니</sent>
<sent type="anno" lang="chi" page="58a" n="1">大迦葉等領悟喻說。得佛正道。當踐佛位。故與說來果。名授記品。</sent>
<sent type="anno" lang="kor" page="58a" n="1">大迦葉 等이 喩說에 아라 부텻 正道ᄅᆞᆯ 得ᄒᆞ야 부텻 位ᄅᆞᆯ ᄇᆞᆯᄫᆞ릴ᄊᆡ 오ᄂᆞᆫ 果ᄅᆞᆯ 닐어 주시니 일후미 授記品이라</sent>
<sent type="anno" lang="chi" page="58a" n="2">法華一會乃群機貞實所作已辦之時。故正宗說示了無多事。直則會三乘於一致。開四見使悟入。</sent>
<sent type="anno" lang="kor" page="58a" n="2">法華 ᄒᆞᆫ 會ᄂᆞᆫ 물 機正코 實ᄒᆞ야 ᄒᆞ논 이ᄅᆞᆯ ᄒᆞ마 일운 時節일ᄊᆡ 正宗 닐어 뵈샤매 [宗ᄋᆞᆫ ᄆᆞᆯ리라] 한 이리 업서 바ᄅᆞ 三乘을 ᄒᆞᆫ게 모도시며 네 見을 여러 아라 들에 ᄒᆞ샤</sent>
<sent type="anno2" lang="chi" page="58a" n="3">없음</sent>
<sent type="anno2" lang="kor" page="58a" n="3">네 見은 方便品엣 부텻 知見을 열며 뵈며 알며 드로미라</sent>
<sent type="anno" lang="chi" page="58b" n="1">而一一授記印其成佛。</sent>
<sent type="anno" lang="kor" page="58b" n="1">낫나치 授記ᄒᆞ샤 成佛호ᄆᆞᆯ 印ᄒᆞ샤 [印ᄋᆞᆫ 一定ᄒᆞ야 가ᄉᆡ디 몯ᄒᆞᄂᆞᆫ ᄠᅳ디라]</sent>
<sent type="anno" lang="chi" page="58b" n="2">以示出與功成本願滿足之意耳。</sent>
<sent type="anno" lang="kor" page="58b" n="2">니러나샤 功 일우샤 本願이 ᄀᆞᄃᆞᆨᄒᆞ신 ᄠᅳ들 뵈실 ᄯᆞᄅᆞ미라</sent>
<sent type="anno" lang="chi" page="58b" n="3">然昔淨名嘗怪彌勒授一生記。以正位中本無授記及得菩提。</sent>
<sent type="anno" lang="kor" page="58b" n="3">그러나 녜 淨名이 彌勒이 一生記 授호ᄆᆞᆯ 荒唐이 너교ᄃᆡ 正ᄒᆞᆫ 位中에 本來 授記 업스며 ᄯᅩ 菩提 得호미 업다 ᄒᆞ니</sent>
<sent type="anno" lang="chi" page="58b" n="4">而法華已入正位。何滯迹耶。</sent>
<sent type="anno" lang="kor" page="58b" n="4">法華ㅣ ᄒᆞ마 正位예 들어시니 엇뎨 자최예 거뇨</sent>
<sent type="anno" lang="chi" page="58b-59a" n="5">抑有己故有記。入正位者尚有己乎。葢正位中雖無授記。亦不廢於授記。</sent>
<sent type="anno" lang="kor" page="58b-59a" n="5">ᄯᅩ 모미 이실ᄊᆡ 記 잇ᄂᆞ니 正位예 든 사ᄅᆞ미 ᄉᆞᆫᄌᆡ 모미 이시려 正位中에 비록 授^記 업스나 ᄯᅩ 授記ᄅᆞᆯ 廢티 아니ᄒᆞᄂᆞ니</sent>
<sent type="anno" lang="chi" page="59a" n="1">若華嚴性海豈非正位。而十住之初妙覺之終。屢聞記莂。如所謂清淨心所謂殊勝境界者。曷嘗無哉。</sent>
<sent type="anno" lang="kor" page="59a" n="1">華嚴性海 ᄀᆞᆮᄒᆞ닌 엇뎨 正位 아니리오마ᄅᆞᆫ 十仲ㅅ 처ᅀᅥᆷ과 妙覺 乃終에 ᄌᆞ조 記莂을 듣ᄌᆞᄫᅩ니 니ᄅᆞ샨 淸淨心과 니ᄅᆞ샨 殊勝境界 [엇]뎨 업스리오</sent>
<sent type="anno" lang="chi" page="59a" n="2">淨名曰。說法不有亦不無。以因緣故諸法生。無我無造無受者。善惡之業亦不亡。</sent>
<sent type="anno" lang="kor" page="59a" n="2">淨名에 닐오ᄃᆡ 說法이 잇디 아니ᄒᆞ며 ᄯᅩ 업디 아니컨마ᄅᆞᆫ 因緣 젼ᄎᆞ로 諸法이 나ᄂᆞ니 나 업스며 지ᅀᅮᆷ 업스며 受 업수ᄃᆡ 善惡業이 ᄯᅩ 업디 아니ᄒᆞ니라 ᄒᆞ니</sent>
<sent type="anno" lang="chi" page="59a" n="3">正證之人固無己也。然善惡之業豈有己之可記。</sent>
<sent type="anno" lang="kor" page="59a" n="3">正證엣 사ᄅᆞ미 本來 몸 업건마ᄅᆞᆫ 그러나 善惡業이 엇뎨 모미 記호ᇙ 주리 이시며</sent>
<sent type="anno" lang="chi" page="59b" n="1">豈無己之可忘哉。若世之貧富貴賤修短苦樂。昔作而今受。</sent>
<sent type="anno" lang="kor" page="59b" n="1">엇뎨 모미 니즈ᇙ 주리 업스리오마ᄅᆞᆫ 世間앳 艱難ᄒᆞ며 가ᅀᆞ멸며 貴ᄒᆞ며 賤ᄒᆞ며 기리 살며 뎔이 살며 受苦ᄅᆞᄫᆡ며 즐거ᄫᅮ미 녜 지ᅀᅩᄆᆞ로 이제 受ᄒᆞ며</sent>
<sent type="anno" lang="chi" page="59b" n="2">前召而後應。懸疎網而不漏。淪浩劫而莫遺者。其誰與記耶。</sent>
<sent type="anno" lang="kor" page="59b" n="2">몬져 블로ᄆᆞ로 後에 應ᄒᆞ야 얼믠 그므를 디허도 ᄉᆡ디 아니ᄒᆞ며 큰 劫에 ᄭᅥ디여 잇다가도 기티디 아니호ᄆᆞᆫ 뉘 記ᄅᆞᆯ 주뇨</sent>
<sent type="anno" lang="chi" page="59b" n="3">今所謂記者。特以助明不亡之理。而引發行人耳。</sent>
<sent type="anno" lang="kor" page="59b" n="3">이제 니ᄅᆞ논 記ᄂᆞᆫ 오직 업디 아니ᄒᆞᄂᆞᆫ 理ᄅᆞᆯ 도ᄫᅡ ᄇᆞᆯ기샤 行ᄒᆞᇙ 사ᄅᆞᄆᆞᆯ ᅘᅧ 내실 ᄯᆞᄅᆞ미라</sent>
<sent type="main" lang="chi" page="59b-60a" n="4">爾時世尊說是偈已，告諸大衆，唱如是言：</sent>
<sent type="main" lang="kor" page="59b-60a" n="4">그ᄢᅴ 世尊이 이 偈 니ᄅᆞ시고 [偈ᄂᆞᆫ 本經에 잇ᄂᆞ니라] 大衆ᄃᆞ려 니^ᄅᆞ샤ᄃᆡ</sent>
<sent type="main" lang="chi" page="60a" n="1">「我此弟子摩訶迦葉，於未來世，當得奉覲三百萬億諸佛 世尊，供養恭敬，尊重讚歎，廣宣諸佛無量大法。</sent>
<sent type="main" lang="kor" page="60a" n="1">내 이 弟子 摩訶迦葉이 未來世예 三百萬億 諸佛 世尊ᄋᆞᆯ 뵈ᅀᆞᄫᅡ 供養 恭敬 尊重 讚歎ᄒᆞᅀᆞᄫᅡ 諸佛ㅅ 그지업슨 큰 法을 너피며</sent>
<sent type="main" lang="chi" page="60a-60b" n="2">於最後身，得成爲佛，名曰光明如來、應供、正遍知、明行足、善逝、世間解、無上士、調御丈夫、天人師、佛、世尊。</sent>
<sent type="main" lang="kor" page="60a-60b" n="2">最後身에 부톄 ᄃᆞ외야 일후미 光明如來 應^供 正遍知 明行足 善逝 世間解 無上士 調御丈夫 天人師 佛 世尊이리니</sent>
<sent type="main" lang="chi" page="60b" n="1">國名光德，劫名大莊嚴。</sent>
<sent type="main" lang="kor" page="60b" n="1">나랏 일후믄 光德이오 劫 일후믄 大莊嚴이리라</sent>
<sent type="anno" lang="chi" page="60b" n="2">諸授記文皆二。十號之前為因記。後為果記。</sent>
<sent type="anno" lang="kor" page="60b" n="2">授記文이 다 둘히니 十號롯 알ᄑᆞᆫ 因記오 後는 果記라</sent>
<sent type="anno" lang="chi" page="60b-61a" n="3">諸弟子覲佛多寡之不同。各隨其願緣也。事佛功用之不同。各隨其才力也。成佛果號之不同。各隨其因行也。</sent>
<sent type="anno" lang="kor" page="60b-61a" n="3">弟子ᄃᆞᆯᄒᆡ 부텨 뵈ᅀᆞᄫᅩᄆᆡ 하며 져구믜 ᄀᆞᆮ디 아니호ᄆᆞᆫ ^ 各各 願緣을 조ᄎᆞ며 부텨 셤기ᅀᆞᆸᄂᆞᆫ 功用이 ᄀᆞᆮ디 아니호ᄆᆞᆫ 各各 ᄌᆡ좃 히믈 조ᄎᆞ며 부텨 ᄃᆞ외논 果號ㅣ ᄀᆞᆮ디 아니호ᄆᆞᆫ 各各 因行ᄋᆞᆯ 좃ᄂᆞ니라</sent>
<sent type="anno" lang="chi" page="61a" n="1">大迦葉因地事日月燈佛。至佛滅後然燈續明。以紫光金塗佛形像。</sent>
<sent type="anno" lang="kor" page="61a" n="1">大迦葉이 因地예 日月 燈佛을 셤기ᅀᆞᄫᅡ 부텨 업스신 後에 燈을 ᅘᅧ며 ᄇᆞᆯ구믈 니ᅀᅥ 紫光金으로 부텻 形像애 ᄇᆞᄅᆞᅀᆞᆸ고</sent>
<sent type="anno" lang="chi" page="61a" n="2">又於法華妙性開明。故號光明。至於國名光德劫名莊嚴。皆類其因行也。</sent>
<sent type="anno" lang="kor" page="61a" n="2">ᄯᅩ 法華애 妙性이 여러 ᄇᆞᆯᄀᆞᆯᄊᆡ 號ᄅᆞᆯ 光明이라 ᄒᆞ며 나랏 일후믈 光德이라 ᄒᆞ며 劫 일후믈 莊嚴이라 호매 니르니 다 因行ᄋᆞᆯ ᄀᆞᆮ게 ᄒᆞ니라</sent>
<sent type="main" lang="chi" page="61a-61b" n="3">佛壽十二小劫，正法住世二十小劫，像法亦住二十小劫。</sent>
<sent type="main" lang="kor" page="61a-61b" n="3">부텻 목수미 열^두 小劫이오 正法住世二十小劫이오 像法이 ᄯᅩ 二十小劫을 住ᄒᆞ리라</sent>
<sent type="anno" lang="chi" page="61b" n="1">조ᄒᆞᆫ 法界ㅅ 모미 本來 나며 드로미 업거신마ᄅᆞᆫ 그러나 未來世예 나샤 十二小劫을 겨시다가 업스샤ᄆᆞᆫ 大悲願力을 조차나 뵈실 ᄯᆞᄅᆞ미라</sent>
<sent type="anno" lang="kor" page="61b-62a" n="2">淨法界身本無出沒。然於未來世而出住十二劫而沒者。隨大悲願力而示現耳。正像之法各二十劫而後滅者。隨眾生機感而隆替耳。佛身法性固無加損於其間。</sent>
<sent type="anno" lang="kor" page="61b-62a" n="2">正法 像法이 各各 스믈 劫 後에 업수믄 衆生ᄋᆡ 機 感ᄋᆞᆯ 조차 盛ᄒᆞ며 衰ᄒᆞᆯ ᄯᆞᄅᆞ미디ᄫᅵ 佛身^法性은 本來 그 ᄉᆞᅀᅵ예 더으며 듀미 업스니라</sent>
<sent type="main" lang="chi" page="62a" n="1">國界嚴飾，無諸穢惡、瓦礫荊棘、便利不淨。</sent>
<sent type="main" lang="kor" page="62a" n="1">國界 싁싀기 ᄭᅮ며 더러ᄫᅳᆫ 瓦礫이며 荊棘이며 [荊棘은 가ᄉᆡ 남기라] 便利며 [便利ᄂᆞᆫ 오좀 ᄯᅩᇰ이라] 조티 몯ᄒᆞᆫ 거시 업고</sent>
<sent type="main" lang="chi" page="62a" n="2">其土平正，無有高下、坑坎堆阜。琉璃爲地，寶樹行列，</sent>
<sent type="main" lang="kor" page="62a" n="2">그 ᄯᅡ히 平正ᄒᆞ야 노ᄑᆞ며 ᄂᆞᆺ가ᄫᆞ며 구디며 두들기 업서 琉璃 ᄯᅡ히 ᄃᆞ외며 寶樹ㅣ 느러니</sent>
<sent type="main" lang="chi" page="62a-62b" n="3">黃金爲繩，以界道側，散諸寶華，周遍淸淨。</sent>
<sent type="main" lang="kor" page="62a-62b" n="3">벌오 黃金^으로 노 ᄭᅩ아 긼 ᄀᆞᅀᅢ 느리고 여러 가짓 寶華ᄅᆞᆯ 비허 周遍히 淸淨ᄒᆞ리니</sent>
<sent type="anno" lang="chi" page="62b" n="1">依報所感皆由心地。瓦礫荊棘雜心感也。便利不淨染心感也。坑坎堆阜諂心感也。</sent>
<sent type="anno" lang="kor" page="62b" n="1">依報 感호미 다 心地ᄅᆞᆯ 븓ᄂᆞ니 瓦礫과 荊棘과ᄂᆞᆫ 雜 ᄆᆞᅀᆞ미 感호미오 便利 조티 아니호ᄆᆞᆫ 더러ᄫᅳᆫ ᄆᆞᅀᆞᄆᆡ 感호미오 굳과 두 듥과ᄂᆞᆫ 謟ᄒᆞᆫ ᄆᆞᅀᆞᄆᆡ 感호미라</sent>
<sent type="anno" lang="chi" page="62b-63a" n="2">諸佛無雜染諂心故。國界嚴飾無諸穢惡。唯修清淨妙行故。其土平正百寶周徧。</sent>
<sent type="anno" lang="kor" page="62b-63a" n="2">諸佛이 雜 더러ᄫᅳᆫ 諂ᄒᆞᆫ ᄆᆞᅀᆞ미 업스실ᄊᆡ 國界 싁싀기 ᄭᅮ며 더러ᄫᅳᆫ 것ᄃᆞᆯ히 업스며 오직 淸淨妙行ᄋᆞᆯ 닷ᄀᆞᆯᄊᆡ 그 ᄯᅡ히 平正ᄒᆞ야 온가짓 ^ 보ᄇᆡ 周遍ᄒᆞ니라</sent>
<sent type="anno" lang="chi" page="63a" n="1">淨名曰。隨其心淨則佛土淨。隨其心淨則一切功德淨。此其證矣。</sent>
<sent type="anno" lang="kor" page="63a" n="1">淨名에 닐오ᄃᆡ ᄆᆞᅀᆞᆷ 조호ᄆᆞᆯ 조차 佛土ㅣ 조ᄒᆞ며 ᄆᆞᅀᆞᆷ 조호ᄆᆞᆯ 조차 一切 功德이 졷ᄂᆞ니라 ᄒᆞ니 이 證이라</sent>
<sent type="main" lang="chi" page="63a" n="2">其國菩薩無量千億，諸聲聞衆亦復無數，</sent>
<sent type="main" lang="kor" page="63a" n="2">그 나랏 菩薩이 無量千億이며 諸聲聞衆도 ᄯᅩ 無數ᄒᆞ며</sent>
<sent type="main" lang="chi" page="63a" n="3">無有魔事，雖有魔及魔民，皆護佛法。」</sent>
<sent type="main" lang="kor" page="63a" n="3">魔事ㅣ 업스며 비록 魔와 魔民괘 이셔도 다 佛法을 護持ᄒᆞ리라</sent>
anno	chi	63a-63b		 問。釋尊成佛尚煩戡剪。
<sent type="anno" lang="kor" page="63a-63b" n="4">무로ᄃᆡ 釋尊이 成佛ᄒᆞ시ᇙ ^ 제 오히려 어즈러ᄫᅵ 戡剪ᄒᆞ시니</sent>
<sent type="anno2" lang="chi" page="63b" n="1">없음</sent>
<sent type="anno2" lang="kor" page="63b" n="1">戡ᄋᆞᆫ 이긜씨오 剪은 버힐씨니 졔티타 혼 마리라</sent>
<sent type="anno" lang="chi" page="63b" n="2">飲光何為獨無魔事。</sent>
<sent type="anno" lang="kor" page="63b" n="2">飮光이 엇뎨 ᄒᆞ오ᅀᅡ 魔事ㅣ 업스뇨</sent>
<sent type="anno2" lang="chi" page="63b" n="3">없음</sent>
<sent type="anno2" lang="kor" page="63b" n="3">迦葉은 飮光이라 혼 마리니 飮光ᄋᆞᆫ 光明을 마실씨니 모ᇝ 光明이 소사나 녀느 光明을 ᄀᆞ리ᄭᅧ 나디 몯게 ᄒᆞᆯᄊᆡ니라</sent>
<sent type="anno" lang="chi" page="63b" n="4">曰釋尊示化五濁。正與眾魔共作勞侶。</sent>
<sent type="anno" lang="kor" page="63b" n="4">닐오ᄃᆡ 釋尊ᄋᆞᆫ 五濁애 敎化ᄅᆞᆯ 뵈샤 正히 한 魔와 ᄒᆞᆫ ᄃᆡ 잇븐 버디 ᄃᆞ외시니</sent>
<sent type="anno" lang="chi" page="63b-64a" n="5">若無魔事不名惡世。</sent>
<sent type="anno" lang="kor" page="63b-64a" n="5">ᄒᆞ다가 魔事옷 업스면 惡世라 일훔 지티 몯ᄒᆞ리^라</sent>
anno	chi	64a		飲光成佛當善國土。故雖有魔皆護佛法。
<sent type="anno" lang="kor" page="64a" n="1">飮光이 成佛ᄒᆞᇙ 저긘 됴ᄒᆞᆫ 國土ᄅᆞᆯ 當ᄒᆞᆯᄊᆡ 비록 魔ㅣ 이셔도 다 佛法을 護持ᄒᆞ리라</sent>
<sent type="main" lang="chi" page="64a" n="2">爾時大目犍連、須菩提、摩訶迦栴延等，皆悉悚慄，一心合掌，瞻仰尊顏，目不暫捨，卽共同聲而說偈言：</sent>
<sent type="main" lang="kor" page="64a" n="2">그ᄢᅴ 大目揵連과 須菩提와 摩訶迦栴延ᄃᆞᆯ히 다 두리여 一心ᄋᆞ로 合掌ᄒᆞ야 尊顔ᄋᆞᆯ 울워러보ᅀᆞᄫᅡ 누늘 자ᇝ간도 ᄇᆞ리디 아니ᄒᆞ야 ᄒᆞᆫ 소리로 偈ᄅᆞᆯ ᄉᆞᆯᄫᅩᄃᆡ</sent>
<sent type="anno" lang="chi" page="64a-64b" n="3">없음</sent>
<sent type="anno" lang="kor" page="64a-64b" n="3">이 偈ᄂᆞᆫ 授^記ᄅᆞᆯ 請ᄒᆞᅀᆞᄫᆞ니라</sent>
<sent type="anno" lang="chi" page="64b" n="1">法說云千二百羅漢悉亦當作佛。</sent>
<sent type="anno" lang="kor" page="64b" n="1">法說에 닐오ᄃᆡ 千 二百 羅漢이 다 부톄 ᄃᆞ외리라 ᄒᆞ시니</sent>
<sent type="anno" lang="chi" page="64b" n="2">則與記已竟。於此特授迦葉上首。</sent>
<sent type="anno" lang="kor" page="64b" n="2">記 주믈 ᄒᆞ마 ᄆᆞᄎᆞ샤ᄃᆡ 이ᅌᅦ 各別히 迦葉上首를 심기시니</sent>
<sent type="anno" lang="chi" page="64b" n="3">則三聖之記不言可諭。而目連等心不自安。如逢王饍未敢便食。是以悚慄而請也。</sent>
<sent type="anno" lang="kor" page="64b" n="3">三聖의 記ᄂᆞᆫ 아니 닐어도 어루 아로ᇙ디어늘 目連 等이 ᄆᆞᅀᆞ매 제 便安히 몯 너겨 王膳을 맛나 [膳은 차바니라] 믄득 먹디 몯ᄃᆞᆺ ᄒᆞ야 이럴ᄊᆡ 두리여 請ᄒᆞ니라</sent>
<sent type="main" lang="chi" page="64b-65a" n="4">爾時世尊知諸大弟子心之所念，告諸比丘：</sent>
<sent type="main" lang="kor" page="64b-65a" n="4">그ᄢᅴ 世尊이 大弟子ᄃᆞᆯᄒᆡ ᄆᆞᅀᆞᄆᆡ 念^을 아ᄅᆞ시고 比丘ᄃᆞᆯ ᄃᆞ려 니ᄅᆞ샤ᄃᆡ</sent>
<sent type="main" lang="chi" page="65a" n="4">「是須菩提，於當來世，奉覲三百萬億那由他佛，供養恭敬，尊重讚歎，常修梵行，具菩薩道。</sent>
<sent type="main" lang="kor" page="65a" n="4">이 須菩提當來世예 三百萬億那由他佛을 뵈ᅀᆞᄫᅡ 供養 恭敬 尊重 讚歎ᄒᆞᅀᆞᄫᅡ 샤ᇰ녜 梵行ᄋᆞᆯ 닷가 菩薩道ㅣ ᄀᆞ자</sent>
<sent type="main" lang="chi" page="65a-65b" n="5">於最後身、得成爲佛，號曰名相如來、應供、正遍知、明行足、善逝、世間解、無上士、調御丈夫、天人師、佛、世尊</sent>
<sent type="main" lang="kor" page="65a-65b" n="5">最後身에 부톄 ᄃᆞ외야 號ᄅᆞᆯ 名相 ^ 如來 應供 正遍知 明行足 善逝 世間解 無上士 調御丈夫 天人師 佛 世尊이리니</sent>
<sent type="main" lang="chi" page="65b" n="1">劫名有寶。國名寶生。</sent>
<sent type="main" lang="kor" page="65b" n="1">劫 일후믄 有寶 ㅣ오 나랏 일후믄 寶生이리니</sent>
<sent type="anno" lang="chi" page="65b-66a" n="2">色心初破萬法皆空。理事還源一切真實。</sent>
<sent type="anno" lang="kor" page="65b-66a" n="2">色心을 처ᅀᅥᆷ ᄒᆞ야ᄇᆞ리면 萬法이 다 뷔며 理事ㅣ 根源에 도라가면 一切 眞實ᄒᆞᄂᆞ^니</sent>
<sent type="anno" lang="chi" page="66a" n="1">須菩提昔者解空無名無相。色心初破也。</sent>
<sent type="anno" lang="kor" page="66a" n="1">須菩提 녜 空ᄋᆞᆯ 아라 일훔 업스며 相 업스니 色心ᄋᆞᆯ 처ᅀᅥᆷ ᄒᆞ야ᄇᆞ료미라</sent>
<sent type="anno" lang="chi" page="66a" n="2">今證實果反號名相。理事還源也。</sent>
<sent type="anno" lang="kor" page="66a" n="2">이제 實果ᄅᆞᆯ 證ᄒᆞ야 도ᄅᆞᅘᅧ 名相ᄋᆞᆯ 일훔 지ᄒᆞ니 理事ㅣ 根源에 도라가미라</sent>
<sent type="anno" lang="chi" page="66a" n="3">又其生時家物忽空。今劫名有寶。國名寶生。亦其義也。</sent>
<sent type="anno" lang="kor" page="66a" n="3">ᄯᅩ 나ᇙ 저긔 집 거시 믄득 뷔어늘 이제 劫 일후미 有寶ㅣ오 나랏 일후미 寶生이 ᄯᅩ 그 ᄠᅳ디라</sent>
<sent type="anno" lang="chi" page="66a" n="4">那由他即姟數。</sent>
<sent type="anno" lang="kor" page="66a" n="4">那由他 ᄂᆞᆫ 곧 該數ㅣ라 萬億이 該라</sent>
<sent type="main" lang="chi" page="66a-66b" n="5">其土平正，頗梨爲地，寶樹莊嚴，無諸丘坑、沙礫、荊棘、便利之穢，寶華覆地，周遍淸淨。</sent>
<sent type="main" lang="kor" page="66a-66b" n="5">그 ᄯᅡ히 平正ᄒᆞ야 玻瓈 ᄯᅡ히 ᄃᆞ외오 寶樹로 莊嚴ᄒᆞ고 두듥과 굳과 砂^礫과 荊棘과 便利와 더러ᄫᅮ미 업고 보ᄇᆡ옛 고지 ᄯᅡ해 두피고 周遍淸淨ᄒᆞ며</sent>
<sent type="main" lang="chi" page="66b" n="1">其土人民，皆處寶臺、珍妙樓閣。聲聞弟子，無量無邊，算數譬喻所不能知。</sent>
<sent type="main" lang="kor" page="66b" n="1">그 ᄯᅡᆺ 人民이 다 寶臺와 珍妙樓閣애 이시며 聲聞弟子ㅣ 無量無邊ᄒᆞ야 算數譬喩로 能히 아디 몯ᄒᆞ리며</sent>
<sent type="main" lang="chi" page="66b-67a" n="2">諸菩薩衆，無數千萬億那由他。佛壽十二小劫，正法住世二十小劫，像法亦住二十小劫。</sent>
<sent type="main" lang="kor" page="66b-67a" n="2">諸菩^薩衆이 無數千萬億那由他ㅣ며 부텻 목수미 十二小劫이오 正法住世二十小劫이오 像法이 ᄯᅩ 二十小劫을 住ᄒᆞ리니</sent>
<sent type="main" lang="chi" page="67a-67b" n="1">其佛常處虛空爲衆說法，度脫無量菩薩及聲聞衆。」</sent>
<sent type="main" lang="kor" page="67a-67b" n="1">그 부톄 샤ᇰ녜 虛空애 이셔 한 사ᄅᆞᆷ 爲ᄒᆞ야 說法ᄒᆞ야 無量^菩薩와 聲聞衆을 度脫ᄒᆞ리라</sent>
<sent type="anno" lang="chi" page="67b" n="1"> 所舉十號明正報。劫國莊嚴明依報。</sent>
<sent type="anno" lang="kor" page="67b" n="1">드러 니ᄅᆞ샨 十號ᄂᆞᆫ 正報ᄅᆞᆯ ᄇᆞᆯ기시고 劫國莊嚴은 依報ᄅᆞᆯ ᄇᆞᆯ기시니라</sent>
<sent type="anno" lang="chi" page="67b" n="2">華樹臺閣皆悉寶成。應劫國之名也。</sent>
<sent type="anno" lang="kor" page="67b" n="2">華樹 臺閣이 다 보ᄇᆡ로 이로ᄆᆞᆫ 劫國 일후메 마ᄌᆞ니라</sent>
<sent type="anno" lang="chi" page="67b" n="3">其佛常處虗空說法者。示因空悟解使由空證實也。</sent>
<sent type="anno" lang="kor" page="67b" n="3">그 부톄 샤ᇰ녜 虛空애 이셔 說法ᄒᆞ샤ᄆᆞᆫ 空ᄋᆞᆯ 브터 아라 空ᄋᆞᆯ 브터 實證케 호ᄆᆞᆯ 뵈샤미라</sent>
<sent type="main" lang="chi" page="67b" n="4">爾時世尊復告諸比丘衆：</sent>
<sent type="main" lang="kor" page="67b" n="4">그ᄢᅴ 世尊이 ᄯᅩ 比丘衆ᄃᆞ려 니ᄅᆞ샤ᄃᆡ</sent>
<sent type="main" lang="chi" page="67b" n="5">「我今語汝，</sent>
<sent type="main" lang="kor" page="67b" n="5">내 이제 너 더브러 니ᄅᆞ노니</sent>
<sent type="main" lang="chi" page="67b-68a" n="6">是大迦旃延，於當來世，以諸供具，供養奉事八千億佛，恭敬尊重。諸佛滅後，各起塔廟，</sent>
<sent type="main" lang="kor" page="67b-68a" n="6">이 ^ 大迦栴延이 當來世예 여러 가짓 供養ᄒᆞᇙ 거스로 八千億佛을 供養ᄒᆞᅀᆞᄫᅡ 셤기ᅀᆞᄫᅡ 恭敬 尊重ᄒᆞᅀᆞᄫᅡ 諸佛滅度 後에 各各 塔廟ᄅᆞᆯ 셰요ᄃᆡ</sent>
<sent type="main" lang="chi" page="68a-68b" n="1">高千由旬，縱廣正等五百由旬，</sent>
<sent type="main" lang="kor" page="68a-68b" n="1">노ᄑᆡ 千由旬이오 縱廣이 正히 ᄀᆞ티 五百^由旬이오</sent>
<sent type="anno" lang="kor" page="68b" n="1">縱ᄋᆞᆫ 南北이오 廣ᄋᆞᆫ 東西라</sent>
<sent type="main" lang="chi" page="68b" n="2">皆以金、銀、琉璃、車璩，馬瑙、眞珠、玫瑰、七寶合成，衆華、瓔珞、塗香、末香、燒香、繒蓋、幢幡，供養塔廟。</sent>
<sent type="main" lang="kor" page="68b" n="2">金銀 瑠璃 硨磲 瑪瑙 眞珠 玫瑰 七寶로 어울워 일우고 衆華瓔珞과 塗香 末香 燒香과 [燒香ᄋᆞᆫ 퓌우ᄂᆞᆫ 香이라] 繒蓋 幢幡으로 塔廟ᄅᆞᆯ 供養ᄒᆞ고</sent>
<sent type="main" lang="chi" page="68b-69a" n="3">過是已後，當復供養二萬億佛，亦復如是。</sent>
<sent type="main" lang="kor" page="68b-69a" n="3">이 디난 後^에 ᄯᅩ 二萬億佛을 供養ᄒᆞᅀᆞᄫᅩᄃᆡ ᄯᅩ 이ᄀᆞ티 ᄒᆞ고</sent>
<sent type="main" lang="chi" page="69a-69b" n="1">供養是諸佛已，具菩薩道，當得作佛。號曰閻浮那提金光如來、應供、正遍知、明行足、善逝、世間解、無上士、調御丈夫、天人師、佛、世尊。</sent>
<sent type="main" lang="kor" page="69a-69b" n="1">이 諸佛 供養ᄒᆞᅀᆞᆸ고 菩薩道ㅣ ᄀᆞ자 부톄 ᄃᆞ외야 號ㅣ 閻浮那提金光如來 應供 正遍知 明行足 善逝世間解 無上士 調御^丈夫 天人師 佛 世尊이리니</sent>
<sent type="main" lang="chi" page="69b" n="1">其土平正，頗梨爲地，寶樹莊嚴，黃金爲繩以界道側，妙華覆地，周遍淸淨，見者歡喜。</sent>
<sent type="main" lang="kor" page="69b" n="1">그 ᄯᅡ히 平正ᄒᆞ고 玻瓈 ᄯᅡ히 ᄃᆞ외오 寶樹로 莊嚴ᄒᆞ고 黃金으로 노 ᄭᅩ아 긼 ᄀᆞᅀᅢ 느리고 微妙ᄒᆞᆫ 고지 ᄯᅡ해 두퍼 周遍淸淨ᄒᆞ야 보ᇙ 사ᄅᆞ미 歡喜ᄒᆞ며</sent>
<sent type="main" lang="chi" page="69b-70a" n="2">無四惡道地獄、餓鬼、畜生、阿修羅道，多有天、人、</sent>
<sent type="main" lang="kor" page="69b-70a" n="2">四惡道 地獄 ^ 餓鬼 畜生 阿脩羅 道ㅣ 업고 天人이 만히 이시며</sent>
<sent type="main" lang="chi" page="70a" n="1">諸聲聞衆及諸菩薩，無量萬億莊嚴其國。</sent>
<sent type="main" lang="kor" page="70a" n="1">諸聲聞衆과 諸菩薩 無量萬億이 그 나라ᄒᆞᆯ 莊嚴ᄒᆞ며</sent>
<sent type="main" lang="chi" page="70a-70b" n="2">佛壽十二小劫，正法住世二十小劫，像法亦住二十小劫。」</sent>
<sent type="main" lang="kor" page="70a-70b" n="2">부텻 목수미 열두 小劫이오 正法住世二十小劫이오 像法이 ᄯᅩ 二十 小^劫을 住ᄒᆞ리라</sent>
<sent type="main" lang="chi" page="70b" n="1">爾時世尊復告大衆：</sent>
<sent type="main" lang="kor" page="70b" n="1">그ᄢᅴ 世尊이 ᄯᅩ 大衆ᄃᆞ려 니ᄅᆞ샤ᄃᆡ</sent>
<sent type="main" lang="chi" page="70b" n="2">「我今語汝，</sent>
<sent type="main" lang="kor" page="70b" n="2">내 이제 너ᄃᆞ려 니ᄅᆞ노니</sent>
<sent type="main" lang="chi" page="70b" n="3">是大目犍連，當以種種供具供養八千諸佛，恭敬尊重。</sent>
<sent type="main" lang="kor" page="70b" n="3">이 大目揵連이 種種 供養호ᇙ 거스로 八千諸佛을 供養ᄒᆞᅀᆞᄫᅡ 恭敬 尊重ᄒᆞᅀᆞᆸ고</sent>
<sent type="main" lang="chi" page="70b-71a" n="4">諸佛滅後，各起塔廟，高千由旬，縱廣正等五百由旬，</sent>
<sent type="main" lang="kor" page="70b-71a" n="4">諸佛 滅度ᄒᆞ신 後에 各各 塔^廟ᄅᆞᆯ 셰요ᄃᆡ 노ᄑᆡ 千由旬이오 縱廣이 正히 ᄀᆞ티 五百 由旬이오</sent>
<sent type="main" lang="chi" page="71a" n="1">皆以金、銀、琉璃、車璩、馬瑙、眞珠、玫瑰、七寶合成，</sent>
<sent type="main" lang="kor" page="71a" n="1">金銀 瑠璃 硨磲 瑪瑙 眞珠 玫瑰 七寶로 어울워 일우고</sent>
<sent type="main" lang="chi" page="71a-71b" n="2">衆華、瓔珞、塗香、末香、燒香、繒蓋、幢幡，以用供養。</sent>
<sent type="main" lang="kor" page="71a-71b" n="2">衆華瓔珞과 塗香 抹香 燒香과 繒蓋 幢幡으로 供^養ᄒᆞ고</sent>
<sent type="main" lang="chi" page="71b" n="1">過是已後，當復供養二百萬億諸佛，亦復如是。</sent>
<sent type="main" lang="kor" page="71b" n="1">이 디난 後에 ᄯᅩ 二百萬億 諸佛을 供養ᄒᆞᅀᆞᄫᅩᄃᆡ ᄯᅩ 이리 ᄒᆞ고</sent>
<sent type="main" lang="chi" page="71b-72a" n="2">當得成佛，號曰多摩羅跋栴檀香如來、應供、正遍知、明行足、善逝、世間解、無上士、調御丈夫、天人師、佛、世尊。</sent>
<sent type="main" lang="kor" page="71b-72a" n="2">부톄 ᄃᆞ외야 號ㅣ 多摩羅跋栴檀香如來 應供 正遍知 明行足 善逝世間解 無上士 調御丈夫 天^人師 佛 世尊이리니</sent>
<sent type="main" lang="chi" page="72a" n="1">劫名喜滿，國名意樂。</sent>
<sent type="main" lang="kor" page="72a" n="1">劫 일후믄 喜滿이오 나랏 일후믄 意樂이리니</sent>
<sent type="main" lang="chi" page="72a" n="2">其土平正，頗梨爲地，寶樹莊嚴，散眞珠華，周遍淸淨，見者歡喜。</sent>
<sent type="main" lang="kor" page="72a" n="2">그 ᄯᅡ히 平正ᄒᆞ고 頗瓈 ᄯᅡ히 ᄃᆞ외오 寶樹로 莊嚴ᄒᆞ고 眞珠 고ᄌᆞᆯ 비허 周徧淸淨ᄒᆞ야 보ᇙ 사ᄅᆞ미 歡喜ᄒᆞ며</sent>
<sent type="main" lang="chi" page="72a-72b" n="3">多諸天、人、菩薩、聲聞，其數無量。</sent>
<sent type="main" lang="kor" page="72a-72b" n="3">天人이 만ᄒᆞ며 菩薩^聲聞이 그 數ㅣ 그지업스며</sent>
<sent type="main" lang="chi" page="72b" n="1">佛壽二十四小劫，正法住世四十小劫，像法亦住四十小劫。」</sent>
<sent type="main" lang="kor" page="72b" n="1">부텻 목수믄 二十四小劫이오 正法住世四十小劫이오 像法이 ᄯᅩ 四十小劫을 住ᄒᆞ리라</sent>
<sent type="anno" lang="chi" page="72b" n="2">多摩羅跋栴檀香清遠潛通。目連神通第一果德如之。</sent>
<sent type="anno" lang="kor" page="72b" n="2">多摩羅跋栴檀香ᄋᆞᆫ ᄆᆞᆯ기 머리 ᄀᆞᄆᆞ니 ᄉᆞᄆᆞᆺᄂᆞ니 目連이 神通 第一일ᄊᆡ 果德이 ᄀᆞᆮᄒᆞ니라</sent>
<sent type="anno" lang="chi" page="72b-73a" n="3">西北方佛名多摩羅跋栴檀香神通。</sent>
<sent type="anno" lang="kor" page="72b-73a" n="3">西北方 부텻 일후믄 多摩羅跋栴^檀香神通이라 ᄒᆞ시니</sent>
<sent type="anno" lang="chi" page="73a" n="1">則香喻神通明矣。</sent>
<sent type="anno" lang="kor" page="73a" n="1">香ᄋᆞᆯ 神通애 가ᄌᆞᆯ비샤미 ᄇᆞᆯᄀᆞ니라</sent>
<sent type="anno" lang="chi" page="73a" n="2">一由旬四十里。目連供佛起塔高千由旬者。神通所建故也。</sent>
<sent type="anno" lang="kor" page="73a" n="2">ᄒᆞᆫ 由旬은 四十里니 目連이 부텨 供養ᄒᆞᅀᆞᄫᅡ 塔 셰요미 노ᄑᆡ 千由旬은 神通ᄋᆡ 셰욘 젼ᄎᆡ라</sent>
<sent type="anno" lang="chi" page="73a" n="3">諸因記行。皆所以策進聲聞開廓大心。令捨空寂廣修大行。以成就佛道也。</sent>
<sent type="anno" lang="kor" page="73a" n="3">因에 行ᄋᆞᆯ 記호ᄆᆞᆫ 다 聲聞을 나ᅀᅩ아 큰 ᄆᆞᅀᆞᄆᆞᆯ 여러 너펴 空寂을 ᄇᆞ려 큰 行ᄋᆞᆯ 너비 닷가 佛道ᄅᆞᆯ 일우게 ᄒᆞ시니라</sent>
<sent type="anno" lang="chi" page="73a" n="4">없음</sent>
<sent type="anno" lang="kor" page="73a" n="4">잇ᄀᆞ자ᇰ 授耆品 ᄆᆞᆺ고 아래ᄂᆞᆫ 化城喩品이니 化城이 本來 업거늘 權으로 ᄆᆡᇰᄀᆞ라 먼 길헤 마켜 쉬오져 ᄒᆞᄂᆞᆫ 사ᄅᆞᄆᆞᆯ 거리처 나ᅀᅩ아 보ᄇᆡᆺ 고대 가긔 ᄒᆞ니</sent>
<sent type="anno" lang="chi" page="73a-73b" n="5">喻小果非實而權設。以濟樂小求證之人。而引之令入佛慧也。</sent>
<sent type="anno" lang="kor" page="73a-73b" n="5">져근 果ㅣ ^ 實 아니어늘 權으로 닐어 져근 法 즐겨 證 求ᄒᆞᄂᆞᆫ 사ᄅᆞᄆᆞᆯ 濟渡ᄒᆞ샤 ᅘᅧ 佛慧예 들의 ᄒᆞ샤ᄆᆞᆯ 가ᄌᆞᆯ비시니라</sent>
<sent type="anno" lang="chi" page="73b" n="1">謂之因緣說者。由前喻說乃至藥草。</sent>
<sent type="anno" lang="kor" page="73b" n="1">因緣說이라 닐오ᄆᆞᆫ 알ᄑᆡᆺ 喩說을 브터 藥草애 니르리다</sent>
<sent type="anno" lang="chi" page="73b" n="2">皆以法一而機異。恐下根以為終不可及。遂生懈退。</sent>
<sent type="anno" lang="kor" page="73b" n="2">法이 ᄒᆞ나히로ᄃᆡ 機 다ᄅᆞᆯᄊᆡ 下根이 너교ᄃᆡ 乃終내 몯 미츠ᇙ 거시로다 ᄒᆞ야</sent>
<sent type="anno" lang="chi" page="73b" n="3">於是明曩因曾化示。今緣已熟勝果在近。使無退墮而遂捨化城趍寶所也。</sent>
<sent type="anno" lang="kor" page="73b" n="3">게을어 믈로ᇙ ᄠᅳᆮ 내ᇙ가 저ᄒᆞ샤 아랫 因에 化ᄒᆞ던 이ᄅᆞᆯ ᄇᆞᆯ기샤 이제 緣이 ᄒᆞ마 니거 勝果ㅣ 갓가ᄫᅵ 잇ᄂᆞᆫ ᄃᆞᆯ 뵈샤 믈러듐 업게 ᄒᆞ샤 化城 ᄇᆞ리고 보ᄇᆡᆺ 고대 가게 ᄒᆞ시니라</sent>
<sent type="title" lang="chi" page="74a" n="1">月印千江之曲第十三 釋譜詳節第十三</sent>
<sent type="anno" lang="chi" page="74a" n="2">總七什四張</sent>
</doc>
