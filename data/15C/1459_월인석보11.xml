<?xml version="1.0" encoding="UTF-8"?>
<doc>
<meta>
<title lang="kor">월인석보</title>
<title lang="chi">月印釋譜</title>
<volume n="11"/>
<year n="1459"/>
<photograph>호암미술관 소장본. 세종대왕기념사업회 영인</photograph>
</meta>
<sent type="title" lang="chi" page="1a" n="1">月印千江之曲第十</sent>
<sent type="title" lang="chi" page="1a" n="2">釋譜詳節第十</sent>
<sent type="poem_num" page="1a" n="3">其二百七十二</sent>
<sent type="poem" lang="kor" page="1a" n="4">靈山애 天花ㅣ 듣거늘</sent>
<sent type="poem" lang="kor" page="1a" n="5">一萬 二千 羅漢과 菩薩 天 人 鬼 다 모댓더시니</sent>
<sent type="poem" lang="kor" page="1a" n="6">東方애 白毫ㅣ 비취샤</sent><!--'비취샤'는 영인본에서 '비ᄎᆡ샤'와 유사하게 나타나지만 '비취샤'로 판단하여 입력함-->
<sent type="poem" lang="kor" page="1a-1b" n="7">一^萬 八千 世界와 地獄 色界天이 다 ᄇᆞᆯᄀᆞ시니</sent><!--'一萬 '의 '一'은 보사한 것-->
<sent type="poem_num" page="1b" n="1">其二百七十三</sent>
<sent type="poem" lang="kor" page="1b" n="2">諸佛와 菩薩比丘와 衆生ᄋᆞᆯ 보ᅀᆞᄫᆞ며</sent>
<sent type="poem" lang="kor" page="1b" n="3">說法音聲을 ᄯᅩ 듣ᄌᆞᄫᆞ니</sent>
<sent type="poem" lang="kor" page="1b-2a" n="4">布施와 修行得道와 ^ 涅槃ᄋᆞᆯ 보ᅀᆞᄫᆞ며</sent>
<sent type="poem" lang="kor" page="2a" n="1">舍利寶塔ᄋᆞᆯ ᄯᅩ 보ᅀᆞᄫᆞ니</sent>
<sent type="poem_anno" lang="chi" page="2a" n="2">於是彌勒菩薩欲重宣此義，以偈問曰</sent><!--이하 한문 원문 출전: T09n0262_001 妙法蓮華經 第1卷. CBETA 電子佛典集成 » 大正藏 (T) » 第 9 冊 » No.0262 » 第 1 卷. http://tripitaka.cbeta.org/T09n0262_001 -->
<sent type="poem_anno" lang="kor" page="2a" n="2">彌勒菩薩ㅅ 偈예 니ᄅᆞ샤ᄃᆡ</sent>
<sent type="poem_anno" lang="chi" page="2a" n="3">或有行施</sent>
<sent type="poem_anno" lang="kor" page="2a" n="3">시혹 布施ᄅᆞᆯ 行호ᄃᆡ</sent>
<sent type="poem_anno" lang="chi" page="2a" n="4">金銀珊瑚、眞珠摩尼、車璩馬腦、金剛諸珍，</sent>
<sent type="poem_anno" lang="kor" page="2a" n="4">金 銀 珊瑚 眞珠 摩尼 硨磲 瑪瑙 金剛 여러 가짓 보ᄇᆡ와</sent>
<sent type="poem_anno" lang="chi" page="2a" n="5">奴婢車乘、寶飾輦輿，歡喜布施。</sent>
<sent type="poem_anno" lang="kor" page="2a" n="5">奴婢와 술위와 보ᄇᆡ로 ᄭᅮ뮨 輦과로 歡喜ᄒᆞ야 布施ᄒᆞ야</sent>
<sent type="poem_anno" lang="chi" page="2a" n="6">迴向佛道，願得是乘，</sent>
<sent type="poem_anno" lang="kor" page="2a" n="6">佛道애 廻向ᄒᆞ야 이 乘을 得고져 願ᄒᆞ니</sent><!--'廻向ᄒᆞ야'의 'ᄒᆞ야'는 추정하여 보사한 것-->
<sent type="poem_anno" lang="chi" page="2a" n="7">三界第一，諸佛所歎。</sent>
<sent type="poem_anno" lang="kor" page="2a" n="7">三界예 第一이라 諸佛이 讚歎ᄒᆞ시논 배며</sent>
<sent type="poem_anno" lang="chi" page="2a-2b" n="8">或有菩薩，駟馬寶車、</sent>
<sent type="poem_anno" lang="kor" page="2a-2b" n="8">시혹 菩薩이 네 ᄆᆞᆯ 메ᅇᅲᆫ ^ 보ᄇᆡ옛 술위와</sent><!--'메ᅇᅲᆫ'의 'ᅇᅲᆫ'은 추정하여 보사한 것-->
<sent type="poem_anno" lang="chi" page="2b" n="1">欄楯華蓋、軒飾布施。</sent>
<sent type="poem_anno" lang="kor" page="2b" n="1">欄楯과 華蓋와 軒 ᄭᅮ뮤ᄆᆞ로 布施ᄒᆞ며</sent>
<sent type="poem_anno" lang="chi" page="2b" n="2">復見菩薩，身肉手足，及妻子施，</sent>
<sent type="poem_anno" lang="kor" page="2b" n="2">ᄯᅩ 菩薩이 모맷 고기와 손발와 妻子로 布施ᄒᆞ야</sent>
<sent type="poem_anno" lang="chi" page="2b" n="3">求無上道。</sent>
<sent type="poem_anno" lang="kor" page="2b" n="3">우 업슨 道理 求ᄒᆞ리도 보며</sent>
<sent type="poem_anno" lang="chi" page="2b" n="4">又見菩薩，頭目身體，欣樂施與，</sent>
<sent type="poem_anno" lang="kor" page="2b" n="4">ᄯᅩ 菩薩이 머리와 눈과 몸과ᄅᆞᆯ 즐겨 布施ᄒᆞ야</sent>
<sent type="poem_anno" lang="chi" page="2b" n="5">求佛智慧。</sent><!--이하 언해 생략 내용: 文殊師利！我見諸王，往詣佛所，問無上道，便捨樂土、宮殿臣妾，剃除鬚髮，而被法服。或見菩薩，而作比丘，獨處閑靜，樂誦經典。又見菩薩，勇猛精進，入於深山，思惟佛道。又見離欲，常處空閑，深修禪定，得五神通。又見菩薩，安禪合掌，以千萬偈、讚諸法王。復見菩薩，智深志固，能問諸佛，聞悉受持。又見佛子，定慧具足，以無量喻，爲衆講法。欣樂說法，化諸菩薩，破魔兵衆，而擊法鼓。又見菩薩，寂然宴默，天龍恭敬，不以爲喜。又見菩薩，處林放光，濟地獄苦，令入佛道。又見佛子，未嘗睡眠，經行林中，懃求佛道。又見具戒，威儀無缺，淨如寶珠，以求佛道。又見佛子，住忍辱力，增上慢人，惡罵捶打，皆悉能忍，以求佛道。又見菩薩，離諸戲笑，及癡眷屬，親近智者，一心除亂，攝念山林，億千萬歲，以求佛道。-->
<sent type="poem_anno" lang="kor" page="2b" n="5">부텻 智慧 求ᄒᆞ리도 보며</sent>
<sent type="poem_anno" lang="chi" page="2b" n="6">或見菩薩，餚膳飲食、百種湯藥，</sent>
<sent type="poem_anno" lang="kor" page="2b" n="6">시혹 菩薩이 됴ᄒᆞᆫ 飮食과 온 가짓 湯藥ᄋᆞ로</sent>
<sent type="poem_anno" lang="chi" page="2b" n="7">施佛及僧。</sent>
<sent type="poem_anno" lang="kor" page="2b" n="7">부텻긔와 쥬ᇰ의게 布施ᄒᆞ리도 보며</sent>
<sent type="poem_anno" lang="chi" page="2b" n="8">名衣上服，價直千萬，或無價衣，</sent>
<sent type="poem_anno" lang="kor" page="2b" n="8">일훔난 爲頭ᄒᆞᆫ 오시 갑시 千萬이 ᄊᆞ며 시혹 갑 업슨 오ᄉᆞ로</sent>
<sent type="poem_anno" lang="chi" page="2b" n="9">施佛及僧。</sent>
<sent type="poem_anno" lang="kor" page="2b" n="9">부텨ᄭᅴ와 쥬ᇰ의게 布施ᄒᆞ리도 보며</sent>
<sent type="poem_anno" lang="chi" page="2b-3a" n="10">千萬億種，栴檀寶舍、衆妙臥具，</sent>
<sent type="poem_anno" lang="kor" page="2b-3a" n="10">千萬億 가짓 栴檀 ^ 보ᄇᆡ옛 집과 여러 가짓 微妙ᄒᆞᆫ 臥具로</sent>
<sent type="poem_anno" lang="chi" page="3a" n="1">施佛及僧。</sent>
<sent type="poem_anno" lang="kor" page="3a" n="1">부텨ᄭᅴ와 쥬ᇰ의게 布施ᄒᆞ리도 보며</sent>
<sent type="poem_anno" lang="chi" page="3a" n="2">淸淨園林，華果茂盛，流泉浴池，</sent>
<sent type="poem_anno" lang="kor" page="3a" n="2">淸淨ᄒᆞᆫ 園林에 곳과 菓實왜 盛ᄒᆞ며 흐르ᄂᆞᆫ ᄉᆡᆷ과 沐浴ᄒᆞᆯ 모ᄉᆞ로</sent>
<sent type="poem_anno" lang="chi" page="3a" n="3">施佛及僧。</sent>
<sent type="poem_anno" lang="kor" page="3a" n="3">부텨ᄭᅴ와 쥬ᇰ의게 布施ᄒᆞ야</sent>
<sent type="poem_anno" lang="chi" page="3a" n="4">如是等施，種種微妙，歡喜無厭，</sent>
<sent type="poem_anno" lang="kor" page="3a" n="4">이 트렛 布施 種種 微妙로 歡喜ᄒᆞ야 슬믜디 아니ᄒᆞ야</sent>
<sent type="poem_anno" lang="chi" page="3a" n="5">求無上道。</sent>
<sent type="poem_anno" lang="kor" page="3a" n="5">우 업슨 道理ᄅᆞᆯ 求ᄒᆞ거든 보리로다 ᄒᆞ시니라</sent>
<sent type="poem_anno2" lang="chi" page="3a" n="6">釋迦牟尼佛本身作王，名尸毘。是王得歸命救護陀羅尼，大精進，有慈悲心，</sent><!--이하 한문 원문 출전: 大智度初品中菩薩釋論第八(卷第四) http://tripitaka.cbeta.org/T25n1509_004 이하 언해와 일치하는 내용이 아니더라도 대응되는 부분을 보이기도 함.-->
<sent type="poem_anno2" lang="kor" page="3a" n="6">尸毗王이 ᄀᆞ자ᇰ 精進ᄒᆞ샤</sent>
<sent type="poem_anno2" lang="chi" page="3a" n="7">視一切衆生如母愛子。</sent>
<sent type="poem_anno2" lang="kor" page="3a" n="7">一切 衆生ᄋᆞᆯ 보샤ᄃᆡ 어미 子息 ᄉᆞ라ᇰᄐᆞᆺ ᄒᆞ더시니</sent>
<sent type="poem_anno2" lang="chi" page="3a" n="8">時世無佛，</sent>
<sent type="poem_anno2" lang="kor" page="3a" n="8">그제 世間애 부톄 업스시더니</sent>
<sent type="poem_anno2" lang="chi" page="3a-3b" n="9">釋提桓因命盡欲墮。自念言：</sent>
<sent type="poem_anno2" lang="kor" page="3a-3b" n="9">釋提桓^因이 너교ᄃᆡ</sent>
<sent type="poem_anno2" lang="chi" page="3b" n="1">「何處有佛一切智人？」</sent>
<sent type="poem_anno2" lang="kor" page="3b" n="1">어듸ᅀᅡ 一切智옛 사ᄅᆞ미 잇거뇨</sent>
<sent type="poem_anno2" lang="chi" page="3b" n="2">處處問難，不能斷疑，知盡非佛，卽還天上，愁憂而坐。</sent>
<sent type="poem_anno2" lang="kor" page="3b" n="2">곧고대 무로ᄃᆡ 疑心을 決斷티 몯ᄒᆞᄂᆞ다 ᄒᆞ고 시름ᄒᆞ야 잇거늘</sent>
<sent type="poem_anno2" lang="chi" page="3b" n="3">巧變化師毘首羯磨天問曰：「天主何以愁憂？」</sent>
<sent type="poem_anno2" lang="kor" page="3b" n="3">毗首羯摩天이 무로ᄃᆡ 天主ㅣ 엇뎨 시름ᄒᆞ야 겨신고</sent>
<sent type="poem_anno2" lang="chi" page="3b" n="4">答曰：「我求一切智人不可得，以是故愁憂。」</sent>
<sent type="poem_anno2" lang="kor" page="3b" n="4">對答호ᄃᆡ 一切智人ᄋᆞᆯ 내 求호ᄃᆡ 몯 어더 시름ᄒᆞ얫노라</sent>
<sent type="poem_anno2" lang="chi" page="3b" n="5">毘首羯磨言：</sent>
<sent type="poem_anno2" lang="kor" page="3b" n="5">毗首羯摩ㅣ 닐오ᄃᆡ</sent>
<sent type="poem_anno2" lang="chi" page="3b" n="6">「有大菩薩，布施、持戒、禪定、智慧具足，</sent>
<sent type="poem_anno2" lang="kor" page="3b" n="6">ᄒᆞᆫ 菩薩이 겨샤ᄃᆡ 布施 持戒 禪定 智慧ᄒᆞ샤</sent>
<sent type="poem_anno2" lang="chi" page="3b" n="7">不久當作佛。」　</sent>
<sent type="poem_anno2" lang="kor" page="3b" n="7">아니 오라아 다ᇰ다ᅌᅵ 부톄 ᄃᆞ외시리ᅌᅵ다</sent>
<sent type="poem_anno2" lang="chi" page="3b" n="8">없음</sent><!--언해문과 대응되는 부분: 帝釋以偈答曰：「菩薩發大心，魚子菴樹華，三事因時多，成果時甚少！」-->
<sent type="poem_anno2" lang="kor" page="3b" n="8">帝釋이 무로ᄃᆡ 누고</sent>
<sent type="poem_anno2" lang="chi" page="3b" n="9">毘首羯磨答曰：「是優尸那種尸毘王，</sent><!--이하 언해에서 생략된 내용: 持戒、精進，大慈、大悲，禪定、智慧，不久作佛。」-->
<sent type="poem_anno2" lang="kor" page="3b" n="9">對答호ᄃᆡ 尸毗王이시니ᅌᅵ다</sent>
<sent type="poem_anno2" lang="chi" page="3b" n="10">釋提桓因語毘首羯磨：「當往試之，</sent><!--이하 언해에서 생략된 내용: 知有菩薩相不？汝作鴿，我作鷹，汝便佯怖入王腋下，我當逐汝。」　毘首羯磨言：「此大菩薩，云何以此事惱？」　釋提桓因說偈言：「我亦非惡心，如眞金應試；以此試菩薩，知其心定不。」說此偈竟，-->
<sent type="poem_anno2" lang="kor" page="3b" n="10">釋提桓因이 닐오ᄃᆡ 맛보져라 ᄒᆞ고</sent>
<sent type="poem_anno2" lang="chi" page="3b-4a" n="11">毘首羯磨卽自變身作一赤眼赤足鴿，</sent>
<sent type="poem_anno2" lang="kor" page="3b-4a" n="11">毗^首羯摩ᄂᆞᆫ 비두리 ᄃᆞ외오</sent>
<sent type="poem_anno2" lang="chi" page="4a" n="1">釋提桓因自變身作一鷹；急飛逐鴿，</sent>
<sent type="poem_anno2" lang="kor" page="4a" n="1">釋提桓因ᄋᆞᆫ 매 ᄃᆞ외야 時急이 ᄧᅩ차</sent>
<sent type="poem_anno2" lang="chi" page="4a" n="2">鴿直來入王掖底，舉身戰怖，</sent><!--이하 언해에서 생략된 내용: 動眼促聲。是時衆多人，相與而語曰：「是王大慈仁，一切宜保信，如是鴿小鳥，歸之如入舍；菩薩相如是，作佛必不久。」-->
<sent type="poem_anno2" lang="kor" page="4a" n="2">비두리 王ㅅ 겯 아래 드러 두리여 ᄠᅥᆯ어ᄂᆞᆯ</sent>
<sent type="poem_anno2" lang="chi" page="4a" n="3">是時鷹在近樹上，</sent>
<sent type="poem_anno2" lang="kor" page="4a" n="3">매 갓가ᄫᆞᆫ 남긔 와 안자셔</sent>
<sent type="poem_anno2" lang="chi" page="4a" n="4">語尸毘王：「還與我鴿，此我所受！」</sent>
<sent type="poem_anno2" lang="kor" page="4a" n="4">王ᄭᅴ ᄉᆞᆯᄫᅩᄃᆡ 주쇼셔</sent>
<sent type="poem_anno2" lang="chi" page="4a" n="5">王時語鷹：「我前受此，非是汝受；我初發意時受此，一切衆生皆欲度之。」　</sent>
<sent type="poem_anno2" lang="kor" page="4a" n="5">王이 니ᄅᆞ샤ᄃᆡ 내 처ᅀᅥᆷ 發意호ᄃᆡ 一切 衆生ᄋᆞᆯ 다 濟度호려 호라</sent>
<sent type="poem_anno2" lang="chi" page="4a" n="6">鷹言：「王欲度一切衆生，我非一切耶？</sent>
<sent type="poem_anno2" lang="kor" page="4a" n="6">매 ᄉᆞᆯᄫᅩᄃᆡ 나ᄂᆞᆫ 一切 衆生 아니완ᄃᆡ</sent>
<sent type="poem_anno2" lang="chi" page="4a" n="7">何以獨不見愍而奪我今日食？」</sent>
<sent type="poem_anno2" lang="kor" page="4a" n="7">어엿비 아니 너기샤 내 바ᄇᆞᆯ 아ᅀᆞ시ᄂᆞ니ᅌᅵᆺ가</sent>
<sent type="poem_anno2" lang="chi" page="4a" n="8">王答言：「汝須何食？</sent>
<sent type="poem_anno2" lang="kor" page="4a" n="8">王이 니ᄅᆞ샤ᄃᆡ 네 엇던 바ᄇᆞᆯ 求ᄒᆞᄂᆞᆫ다</sent>
<sent type="poem_anno2" lang="chi" page="4a" n="9">我作誓願：『其有衆生來歸我者，必救護之。』</sent>
<sent type="poem_anno2" lang="kor" page="4a" n="9">내 誓願호ᄃᆡ 衆生이 내게 오리옷 잇거든 모로매 救護호려 호니</sent>
<sent type="poem_anno2" lang="chi" page="4a" n="10">汝須何食，」</sent>
<sent type="poem_anno2" lang="kor" page="4a" n="10">네 엇던 바ᄇᆞᆯ 求ᄒᆞᄂᆞᆫ다</sent>
<sent type="poem_anno2" lang="chi" page="4a" n="11">亦當相給。</sent>
<sent type="poem_anno2" lang="kor" page="4a" n="11">주리라</sent>
<sent type="poem_anno2" lang="chi" page="4a-4b" n="12">鷹言：「我須新殺熱肉。」</sent>
<sent type="poem_anno2" lang="kor" page="4a-4b" n="12">매 ᄉᆞᆯᄫᅩᄃᆡ 나ᄂᆞᆫ ᄀᆞᆺ 주균 더^ᄫᅳᆫ 고기ᄅᆞᆯ 求ᄒᆞ노ᅌᅵ다</sent>
<sent type="poem_anno2" lang="chi" page="4b" n="1">王念言：「如此難得，</sent>
<sent type="poem_anno2" lang="kor" page="4b" n="1">王이 너기샤ᄃᆡ 이 어두미 어려ᄫᅳ니</sent>
<sent type="poem_anno2" lang="chi" page="4b" n="2">自非殺生，無由得也！</sent>
<sent type="poem_anno2" lang="kor" page="4b" n="2">산 것곳 아니 주기면 어두ᇙ 주리 업스니</sent>
<sent type="poem_anno2" lang="chi" page="4b" n="3">我當云何殺一與一！</sent>
<sent type="poem_anno2" lang="kor" page="4b" n="3">내 엇뎨 ᄒᆞ나 주겨 ᄒᆞ나 주리오</sent>
<sent type="poem_anno2" lang="chi" page="4b" n="4">思惟心定，卽自說偈：</sent>
<sent type="poem_anno2" lang="kor" page="4b" n="4">ᄉᆞ라ᇰ호ᄆᆞᆯ 一定ᄒᆞ시고 니ᄅᆞ샤ᄃᆡ</sent>
<sent type="poem_anno2" lang="chi" page="4b" n="5">「是我此身肉，恒屬老病死，</sent>
<sent type="poem_anno2" lang="kor" page="4b" n="5">내 이 모맷 고기 時常 老 病 死애 屬ᄒᆞ야</sent>
<sent type="poem_anno2" lang="chi" page="4b" n="6">不久當臭爛，</sent>
<sent type="poem_anno2" lang="kor" page="4b" n="6">이셔 아니 오라아 서그리니</sent>
<sent type="poem_anno2" lang="chi" page="4b" n="7">彼須我當與。」</sent>
<sent type="poem_anno2" lang="kor" page="4b" n="7">求ᄒᆞ면 내 다ᇰ다ᅌᅵ 주리라</sent>
<sent type="poem_anno2" lang="chi" page="4b" n="8">如是思惟已，呼人持刀，</sent>
<sent type="poem_anno2" lang="kor" page="4b" n="8">이리 ᄉᆞ라ᇰᄒᆞ시고 갈 가져 오라 ᄒᆞ샤</sent>
<sent type="poem_anno2" lang="chi" page="4b" n="9">自割股肉與鷹。</sent>
<sent type="poem_anno2" lang="kor" page="4b" n="9">다리옛 고기ᄅᆞᆯ 손ᅀᅩ 버혀 매ᄅᆞᆯ 주신대</sent>
<sent type="poem_anno2" lang="chi" page="4b" n="10">鷹語王言：「王雖以熱肉與我，當用道理，令肉輕重得與鴿等，勿見欺也！</sent>
<sent type="poem_anno2" lang="kor" page="4b" n="10">매 ᄉᆞᆯᄫᅩᄃᆡ 고깃 므긔 비두리와 ᄀᆞᆮ게 주쇼셔</sent>
<sent type="poem_anno2" lang="chi" page="4b" n="11">王言：「持稱來！」</sent>
<sent type="poem_anno2" lang="kor" page="4b" n="11">王이 저울 가져 오라 ᄒᆞ샤</sent>
<sent type="poem_anno2" lang="chi" page="4b" n="12">없음</sent><!--언해문에 대응되는 부분: 以肉對鴿，鴿身轉重，王肉轉輕。王令人割二股，亦輕不足；次割兩[跳-兆+專]、兩臗、兩乳、項脊，舉身肉盡，鴿身猶重，王肉故輕。是時近臣、內戚安施帳幔，却諸看人：「王今如此，無可觀也！」　尸毘王言：「勿遮諸人，聽令入看！」而說偈言：「天人阿修羅，一切來觀我！大心無上志，以求成佛道。若有求佛道，當忍此大苦；不能堅固心，則當息其意。」是時，菩薩以血塗手，攀稱欲上，定心以身盡以對鴿。　鷹言：「大王！此事難辦，何用如此？以鴿還我！」　王言：「鴿來歸我，終不與汝。我喪身無量，於物無益，今欲以身求易佛道。」　以手攀稱，爾時，菩薩肉盡筋斷，不能自制，欲上而墮。　-->
<sent type="poem_anno2" lang="kor" page="4b" n="12">모맷 고기ᄅᆞᆯ 다 버혀내샤ᅀᅡ 비두리와 ᄀᆞᆮ거늘</sent>
<sent type="poem_anno2" lang="chi" page="4b" n="13">自責心言：「汝當自堅，勿得迷悶！</sent>
<sent type="poem_anno2" lang="kor" page="4b" n="13">ᄆᆞᅀᆞ매 너기샤ᄃᆡ 네 ᄆᆞᅀᆞᄆᆞᆯ 구디 가져 셜ᄫᅥ 말라</sent>
<sent type="poem_anno2" lang="chi" page="4b-5a" n="14">一切衆生墮憂苦大海，</sent>
<sent type="poem_anno2" lang="kor" page="4b-5a" n="14">一切 衆^生이 큰 受苦 바ᄅᆞ래 ᄠᅥ러디여 잇거늘</sent>
<sent type="poem_anno2" lang="chi" page="5a" n="1">汝一人立誓欲度一切，何以怠悶！</sent>
<sent type="poem_anno2" lang="kor" page="5a" n="1">盟誓ᄒᆞ야 濟度호려 ᄒᆞ거니 엇뎨 셜ᄫᅥᄒᆞ리오</sent>
<sent type="poem_anno2" lang="chi" page="5a" n="2">此苦甚少，地獄苦多，</sent><!--이하 생략된 내용: 以此相比，於十六分猶不及一！-->
<sent type="poem_anno2" lang="kor" page="5a" n="2">이 受苦ᄂᆞᆫ 甚히 젹거니와 地獄 受苦ᄂᆞᆫ 하니</sent>
<sent type="poem_anno2" lang="chi" page="5a" n="3">我今有智慧、精進、持戒、禪定，猶患此苦，</sent>
<sent type="poem_anno2" lang="kor" page="5a" n="3">내 智慧 精進 持戒 禪定이 잇고도 오히려 이 受苦ᄅᆞᆯ 시름ᄒᆞ곤</sent>
<sent type="poem_anno2" lang="chi" page="5a" n="4">何況地獄中人無智慧者？」</sent>
<sent type="poem_anno2" lang="kor" page="5a" n="4">ᄒᆞᄆᆞᆯ며 地獄앳 智慧 업슨 사ᄅᆞ미ᄯᆞ녀</sent>
<sent type="poem_anno2" lang="chi" page="5a" n="5">是時菩薩心定無悔。</sent><!--관련 부분: 是時菩薩一心欲上，復更攀稱，語人：「扶我！」是時菩薩心定無悔。諸天、龍王、阿修羅、鬼神、人民，皆大讚言：「爲一小鳥乃爾，是事希有！」　-->
<sent type="poem_anno2" lang="kor" page="5a" n="5">ᄆᆞᅀᆞᆷ 一定ᄒᆞ신 時節에</sent>
<sent type="poem_anno2" lang="chi" page="5a" n="6">卽時大地爲六種振動，</sent>
<sent type="poem_anno2" lang="kor" page="5a" n="6">天地 六種 震動ᄒᆞ고</sent>
<sent type="poem_anno2" lang="chi" page="5a" n="7">大海波揚，</sent>
<sent type="poem_anno2" lang="kor" page="5a" n="7">大海예 믌겨리 닐오</sent>
<sent type="poem_anno2" lang="chi" page="5a" n="8">枯樹生華，</sent>
<sent type="poem_anno2" lang="kor" page="5a" n="8">이운 남긔 고지 프고</sent>
<sent type="poem_anno2" lang="chi" page="5a" n="9">天降香雨</sent>
<sent type="poem_anno2" lang="kor" page="5a" n="9">하ᄂᆞᆯ해셔 香비 오며</sent>
<sent type="poem_anno2" lang="chi" page="5a" n="10">及散名華，</sent>
<sent type="poem_anno2" lang="kor" page="5a" n="10">됴ᄒᆞᆫ 곳 비코</sent>
<sent type="poem_anno2" lang="chi" page="5a" n="11">天女歌讚：</sent>
<sent type="poem_anno2" lang="kor" page="5a" n="11">天女ㅣ 놀애 블러 讚嘆ᄒᆞᅀᆞᄫᅩᄃᆡ</sent>
<sent type="poem_anno2" lang="chi" page="5a" n="12">「必得成佛！」</sent><!--이하 생략된 내용: 是時念我四方神仙皆來讚言：「是眞菩薩，必早成佛。」　鷹語鴿言：「終試如此，不惜身命，是眞菩薩！」　卽說偈言：「慈悲地中生，一切智樹牙，我曹當供養，不應施憂惱！」毘首羯磨語釋提桓因言：「天主！汝有神力，可令此王身得平復。」　釋提桓因言：「不須我也。此王自作誓願，大心歡喜，不惜身命感發一切，令求佛道。」　-->
<sent type="poem_anno2" lang="kor" page="5a" n="12">一定ᄒᆞ야 부텨 ᄃᆞ외시리라 ᄒᆞ더니</sent>
<sent type="poem_anno2" lang="chi" page="5a-5b" n="13">帝釋語人王言： 「汝割肉辛苦，心不惱沒耶？」</sent>
<sent type="poem_anno2" lang="kor" page="5a-5b" n="13">帝^釋이 王ᄭᅴ ᄉᆞᆯᄫᅩᄃᆡ 아니 셜ᄫᅳ시니ᅌᅵᆺ가</sent>
<sent type="poem_anno2" lang="chi" page="5b" n="1">王言：「我心歡喜，不惱不沒。」</sent>
<sent type="poem_anno2" lang="kor" page="5b" n="1">王이 니ᄅᆞ샤ᄃᆡ 내 ᄆᆞᅀᆞ미 歡喜ᄒᆞ야 셟디 아니호라</sent>
<sent type="poem_anno2" lang="chi" page="5b" n="2">帝釋言：「誰當信汝心不沒者？」</sent>
<sent type="poem_anno2" lang="kor" page="5b" n="2">帝釋이 ᄉᆞᆯᄫᅩᄃᆡ 뉘 信ᄒᆞ리ᅌᅵᆺ고</sent>
<sent type="poem_anno2" lang="chi" page="5b" n="3">是時菩薩作實誓願：</sent>
<sent type="poem_anno2" lang="kor" page="5b" n="3">王이 盟誓ᄒᆞ야 니ᄅᆞ샤ᄃᆡ</sent>
<sent type="poem_anno2" lang="chi" page="5b" n="4">「我割肉血流，不瞋不惱，</sent>
<sent type="poem_anno2" lang="kor" page="5b" n="4">나옷 怒티 아니ᄒᆞ며 셟디 아니ᄒᆞ야</sent>
<sent type="poem_anno2" lang="chi" page="5b" n="5">一心不悶以求佛道者，</sent>
<sent type="poem_anno2" lang="kor" page="5b" n="5">一心ᄋᆞ로 佛道ᄅᆞᆯ 求ᄒᆞ논딘댄</sent>
<sent type="poem_anno2" lang="chi" page="5b" n="6">我身當卽平復如故。」</sent>
<sent type="poem_anno2" lang="kor" page="5b" n="6">내 모미 즉자히 ᄒᆞᆫ가지오라 ᄒᆞ신대</sent>
<sent type="poem_anno2" lang="chi" page="5b" n="7">卽出語時，身復如本。</sent>
<sent type="poem_anno2" lang="kor" page="5b" n="7">즉자히 녜 ᄒᆞᆫ가지 ᄃᆞ외시니라</sent>
<sent type="poem_anno2" lang="chi" page="5b" n="8">없음</sent>
<sent type="poem_anno2" lang="kor" page="5b" n="8">尸毗王ᄋᆞᆫ 釋迦ㅣ시니라</sent>
<mark type="section_begin">○</mark>
<sent type="poem_anno2" lang="chi" page="5b" n="9">乾陀尸利國王太子。不好榮華</sent><!--이하 출전: 經律異相卷第三十一(行菩薩道長上諸國太子部上) http://tripitaka.cbeta.org/mobile/index.php?index=T53n2121_031 -->
<sent type="poem_anno2" lang="kor" page="5b" n="9">乾陀尸利國 王太子ㅣ 榮華ᄅᆞᆯ 즐기디 아니ᄒᆞ샤</sent>
<sent type="poem_anno2" lang="chi" page="5b" n="10">栖遁山澤。</sent>
<sent type="poem_anno2" lang="kor" page="5b" n="10">뫼해 逃亡ᄒᆞ야 가 겨시더니</sent>
<sent type="poem_anno2" lang="chi" page="5b" n="11">時深谷底有一餓虎。新產七子</sent>
<sent type="poem_anno2" lang="kor" page="5b" n="11">그제 기픈 고래 주으린 버미 닐굽 삿기 나하</sent>
<sent type="poem_anno2" lang="chi" page="5b" n="12">遇天降雪。</sent>
<sent type="poem_anno2" lang="kor" page="5b" n="12">눈 하 오거늘</sent>
<sent type="poem_anno2" lang="chi" page="5b-6a" n="13">懼子凍死守餓護子雪落不息。</sent><!--원문과 문장 배열 순서가 다름. 원문: 虎母抱子已經三日不得求食。懼子凍死守餓護子雪落不息。母子飢困喪命不久。-->
<sent type="poem_anno2" lang="kor" page="5b-6a" n="13">삿기 얼^까 ᄒᆞ야</sent>
<sent type="poem_anno2" lang="chi" page="6a" n="1">虎母抱子已經三日不得求食。</sent>
<sent type="poem_anno2" lang="kor" page="6a" n="1">사ᄋᆞ리 디나ᄃᆡ ᄇᆞ리고 나가디 몯ᄒᆞ야</sent>
<sent type="poem_anno2" lang="chi" page="6a" n="2">母子飢困喪命不久。母既飢逼還欲噉子。</sent>
<sent type="poem_anno2" lang="kor" page="6a" n="2">하 주으려 도로 삿기ᄅᆞᆯ 머구려 터니</sent>
<sent type="poem_anno2" lang="chi" page="6a" n="3">時諸仙曰。誰能捨身救濟此者。</sent>
<sent type="poem_anno2" lang="kor" page="6a" n="3">그제 仙人ᄃᆞᆯ히 닐오ᄃᆡ 뉘 能히 모ᄆᆞᆯ ᄇᆞ려 이ᄅᆞᆯ 救ᄒᆞ려뇨</sent>
<sent type="poem_anno2" lang="chi" page="6a" n="4">太子曰。善哉吾願果矣。</sent>
<sent type="poem_anno2" lang="kor" page="6a" n="4">太子ㅣ 니ᄅᆞ샤ᄃᆡ 됴타 내 願이 일어다 ᄒᆞ시고</sent>
<sent type="poem_anno2" lang="chi" page="6a" n="5">往到崖頭下向望視。</sent>
<sent type="poem_anno2" lang="kor" page="6a" n="5">砅崖ㅅ 머리예 가샤 구버 보시고</sent>
<sent type="poem_anno2" lang="chi" page="6a" n="6">生大悲心。</sent><!--앞에 생략된 내용: 見虎母抱子爲雪所覆-->
<sent type="poem_anno2" lang="kor" page="6a" n="6">大悲心을 내샤</sent>
<sent type="poem_anno2" lang="chi" page="6a" n="7">立住山頭</sent>
<sent type="poem_anno2" lang="kor" page="6a" n="7">山머리예 셔 겨샤</sent>
<sent type="poem_anno2" lang="chi" page="6a" n="8">寂然入定。</sent>
<sent type="poem_anno2" lang="kor" page="6a" n="8">괴외히 定에 드르샤</sent>
<sent type="poem_anno2" lang="chi" page="6a" n="9">卽逮淸淨無生法忍。</sent>
<sent type="poem_anno2" lang="kor" page="6a" n="9">즉자히 淸淨ᄒᆞᆫ 無生法忍에 미츠샤</sent>
<sent type="poem_anno2" lang="chi" page="6a" n="10">觀見過去無數劫事未來亦爾。</sent>
<sent type="poem_anno2" lang="kor" page="6a" n="10">디나건 無數 劫ㅅ 일와 아니 왯ᄂᆞᆫ 無數 劫ㅅ 이ᄅᆞᆯ 보시고</sent>
<sent type="poem_anno2" lang="chi" page="6a" n="11">卽還白師及五百同學。</sent>
<sent type="poem_anno2" lang="kor" page="6a" n="11">도라오샤 스스ᇰ과 五百 同學ᄃᆞ려 니ᄅᆞ샤ᄃᆡ</sent>
<sent type="poem_anno2" lang="chi" page="6a" n="12">吾今捨身</sent>
<sent type="poem_anno2" lang="kor" page="6a" n="12">내 이제 모ᄆᆞᆯ ᄇᆞ료리니</sent>
<sent type="poem_anno2" lang="chi" page="6a-6b" n="13">願各隨喜。</sent>
<sent type="poem_anno2" lang="kor" page="6a-6b" n="13">願ᄒᆞᆫᄃᆞᆫ 各各 隨喜^ᄒᆞ고라</sent>
<sent type="poem_anno2" lang="chi" page="6b" n="1">師曰學道日淺</sent>
<sent type="poem_anno2" lang="kor" page="6b" n="1">스스ᇰ이 ᄉᆞᆯᄫᅩᄃᆡ 道理 ᄇᆡ환디 아니 오라아</sent>
<sent type="poem_anno2" lang="chi" page="6b" n="2">知見未廣。</sent>
<sent type="poem_anno2" lang="kor" page="6b" n="2">알며 보미 넙디 몯ᄒᆞ야 이셔</sent>
<sent type="poem_anno2" lang="chi" page="6b" n="3">何忽自發捨所愛身。</sent>
<sent type="poem_anno2" lang="kor" page="6b" n="3">엇뎨 믄득 ᄉᆞ라ᇰᄒᆞ논 모ᄆᆞᆯ ᄇᆞ료려 ᄒᆞ시ᄂᆞ니</sent>
<sent type="poem_anno2" lang="chi" page="6b" n="4">太子答曰。吾昔有願應捨千身。</sent>
<sent type="poem_anno2" lang="kor" page="6b" n="4">太子ㅣ 니ᄅᆞ샤ᄃᆡ 내 녜 願호ᄃᆡ 즈믄 모ᄆᆞᆯ ᄇᆞ료려 호니</sent>
<sent type="poem_anno2" lang="chi" page="6b" n="5">前已曾捨九百九十九身。</sent>
<sent type="poem_anno2" lang="kor" page="6b" n="5">ᄒᆞ마 九百 아ᄒᆞᆫ아홉 모ᄆᆞᆯ ᄇᆞ료니</sent>
<sent type="poem_anno2" lang="chi" page="6b" n="6">今日所捨足滿千身是故捨耳。</sent><!--이하 생략된 내용: 願師隨喜。-->
<sent type="poem_anno2" lang="kor" page="6b" n="6">오ᄂᆞᆯ ᄇᆞ리면 즈믄 모미 ᄎᆞ릴ᄊᆡ ᄇᆞ료려 ᄒᆞ노ᅌᅵ다</sent>
<sent type="poem_anno2" lang="chi" page="6b" n="7">師曰。卿志願高妙</sent>
<sent type="poem_anno2" lang="kor" page="6b" n="7">스스ᇰ이 닐오ᄃᆡ 그딋 ᄠᅳ디 놉고 微妙ᄒᆞ야</sent>
<sent type="poem_anno2" lang="chi" page="6b" n="8">必先得道</sent>
<sent type="poem_anno2" lang="kor" page="6b" n="8">다ᇰ다ᅌᅵ 몬져 道理 得ᄒᆞ리니</sent>
<sent type="poem_anno2" lang="chi" page="6b" n="9">勿復見遺。</sent>
<sent type="poem_anno2" lang="kor" page="6b" n="9">ᄂᆞ외야 ᄇᆞ리디 마오라</sent>
<sent type="poem_anno2" lang="chi" page="6b" n="10">太子辭師而去。</sent>
<sent type="poem_anno2" lang="kor" page="6b" n="10">太子ㅣ 하딕고 가시ᇙ 제</sent>
<sent type="poem_anno2" lang="chi" page="6b" n="11">師與五百神仙啼泣滿目送太子到山崖頭。</sent>
<sent type="poem_anno2" lang="kor" page="6b" n="11">스스ᇰ과 五百 神仙이 울며 太子 보내ᅀᆞᆸ노라 山머리예 가며</sent>
<sent type="poem_anno2" lang="chi" page="6b-7a" n="12">時日有富蘭長者。將從男女五百人</sent>
<sent type="poem_anno2" lang="kor" page="6b-7a" n="12">그 날 富蘭長者ㅣ 男女 五百 더블^오</sent>
<sent type="poem_anno2" lang="chi" page="7a" n="1">齎供上山。</sent>
<sent type="poem_anno2" lang="kor" page="7a" n="1">供養 가져 山ᄋᆡ 올아가</sent>
<sent type="poem_anno2" lang="chi" page="7a" n="2">見太子捨身悲感涕哭。亦隨太子至山崖頭。</sent>
<sent type="poem_anno2" lang="kor" page="7a" n="2">보ᅀᆞᆸ고 슬허 우러 太子 조ᄍᆞᄫᅡ 山머리예 니거늘</sent>
<sent type="poem_anno2" lang="chi" page="7a" n="3">太子在衆人前發大誓願。</sent>
<sent type="poem_anno2" lang="kor" page="7a" n="3">太子ㅣ 한 사ᄅᆞᆷ 알ᄑᆡ 큰 誓願을 發ᄒᆞ샤ᄃᆡ</sent>
<sent type="poem_anno2" lang="chi" page="7a" n="4">我今捨身救衆生命。</sent>
<sent type="poem_anno2" lang="kor" page="7a" n="4">내 이제 모ᄆᆞᆯ ᄇᆞ려 衆生ᄋᆡ 목수믈 救ᄒᆞ노니</sent>
<sent type="poem_anno2" lang="chi" page="7a" n="5">所有功德速成菩提。</sent>
<sent type="poem_anno2" lang="kor" page="7a" n="5">뒷논 功德으로 菩提ᄅᆞᆯ ᄲᆞᆯ리 일워</sent>
<sent type="poem_anno2" lang="chi" page="7a" n="6">得金剛身常樂我淨無爲法身。</sent>
<sent type="poem_anno2" lang="kor" page="7a" n="6">金剛身 常樂我淨無爲法身을 得ᄒᆞ야</sent>
<sent type="poem_anno3" lang="kor" page="7a" n="7">두 生死 업수미 常이오</sent>
<sent type="poem_anno3" lang="kor" page="7a" n="8">두 녁 ᄀᆞᆺ 受티 아니호미 樂이오</sent>
<sent type="poem_anno3" lang="kor" page="7a" n="9">八自在 我ㅣ오</sent>
<sent type="poem_anno3" lang="kor" page="7a" n="10">三業淸淨이 淨이라</sent>
<sent type="poem_anno3" lang="kor" page="7a" n="11">八自在ᄂᆞᆫ ᄒᆞ나ᄒᆞᆫ 하며 져구미 自在ᄒᆞᆯ씨니 ᄒᆞᆫ 모미 한 몸 뵈요ᄆᆞᆯ 니ᄅᆞ니라</sent>
<sent type="poem_anno3" lang="kor" page="7a-7b" n="12">둘^ᄒᆞᆫ 크며 져구미 自在ᄒᆞᆯ씨오</sent>
<sent type="poem_anno3" lang="kor" page="7b" n="1">세ᄒᆞᆫ 가ᄇᆡ야ᄫᆞ며 므거ᄫᅮ미 自在ᄒᆞᆯ씨오</sent>
<sent type="poem_anno3" lang="kor" page="7b" n="2">네ᄒᆞᆫ ᄒᆞᆫ가지며 달오미 自在ᄒᆞᆯ씨오</sent>
<sent type="poem_anno3" lang="kor" page="7b" n="3">다ᄉᆞᄉᆞᆫ 境을 對ᄒᆞ야 自在ᄒᆞᆯ씨니</sent>
<sent type="poem_anno3" lang="kor" page="7b" n="4">ᄒᆞᆫ 根이 色聲을 보며 드롬ᄃᆞᆯ히라</sent>
<sent type="poem_anno3" lang="kor" page="7b" n="5">여스슨 法에 自在ᄒᆞᆯ씨오</sent>
<sent type="poem_anno3" lang="kor" page="7b" n="6">닐구븐 불어 說法호미 自在ᄒᆞᆯ씨오</sent>
<sent type="poem_anno3" lang="kor" page="7b" n="7">여들븐 너비 現호미 自在ᄒᆞᆯ씨니</sent>
<sent type="poem_anno3" lang="kor" page="7b" n="8">ᄒᆞᆫᄢᅴ 一切 보게 ᄒᆞᆯ씨라</sent>
<sent type="poem_anno2" lang="chi" page="7b" n="9">未度者度</sent>
<sent type="poem_anno2" lang="kor" page="7b" n="9">度티 몯ᄒᆞ니ᄅᆞᆯ 度ᄒᆞ며</sent>
<sent type="poem_anno2" lang="chi" page="7b" n="10">未解者解</sent>
<sent type="poem_anno2" lang="kor" page="7b" n="10">아디 몯ᄒᆞ니ᄅᆞᆯ 알에 ᄒᆞ며</sent>
<sent type="poem_anno2" lang="chi" page="7b" n="11">未安者安。</sent>
<sent type="poem_anno2" lang="kor" page="7b" n="11">便安티 몯ᄒᆞ니ᄅᆞᆯ 便安케 호리라</sent>
<sent type="poem_anno2" lang="chi" page="7b-8a" n="12">我今此身無常苦惱 衆毒所集。</sent>
<sent type="poem_anno2" lang="kor" page="7b-8a" n="12">내 이 모미 無常苦惱ㅣ며 한 毒ᄋᆡ 모ᄃᆞᆫ 거시^니</sent>
<sent type="poem_anno2" lang="chi" page="8a" n="1">此身不淨</sent>
<sent type="poem_anno2" lang="kor" page="8a" n="1">이 모미 조티 몯ᄒᆞ야</sent>
<sent type="poem_anno2" lang="chi" page="8a" n="2">九孔盈流</sent>
<sent type="poem_anno2" lang="kor" page="8a" n="2">아홉 굼긔 ᄀᆞᄃᆞᆨᄒᆞ야 흘러</sent>
<sent type="poem_anno2" lang="chi" page="8a" n="3">四大毒蛇之所咥螫。</sent>
<sent type="poem_anno2" lang="kor" page="8a" n="3">네 큰 毒蛇ㅣ 너흘며</sent>
<sent type="poem_anno2" lang="chi" page="8a" n="4">五拔刀賊追逐傷割。</sent>
<sent type="poem_anno2" lang="kor" page="8a" n="4">다ᄉᆞᆺ 갈 ᄲᅢᅘᅧᆫ 盜賊이 ᄧᅩ차 바히ᄂᆞ니</sent>
<sent type="poem_anno2" lang="chi" page="8a" n="5">如此身者爲無反復</sent>
<sent type="poem_anno2" lang="kor" page="8a" n="5">이 ᄀᆞᆮᄒᆞᆫ 모ᄆᆞᆯ 도라오디 아니케 ᄃᆞ외요리라</sent>
<sent type="poem_anno2" lang="chi" page="8a" n="6">甘膳美味及五欲樂供養。</sent>
<sent type="poem_anno2" lang="kor" page="8a" n="6">ᄃᆞᆫ 차반과 五欲樂ᄋᆞ로 이 몸 供養ᄒᆞ다가</sent>
<sent type="poem_anno2" lang="chi" page="8a" n="7">此身命終之後無善報恩。及墮地獄受無量苦。</sent>
<sent type="poem_anno2" lang="kor" page="8a" n="7">命終ᄒᆞᆫ 後에 地獄애 ᄠᅥ러디여 그지 업슨 受苦 ᄒᆞᄂᆞ니</sent>
<sent type="poem_anno2" lang="chi" page="8a" n="8">夫人身者 唯應令苦 不得與樂。</sent>
<sent type="poem_anno2" lang="kor" page="8a" n="8">사ᄅᆞᄆᆡ 모미라 호ᇙ 거슨 오직 受苦ᄒᆞ디ᄫᅵ 즐거ᄫᅮ미 업스니라</sent>
<sent type="poem_anno2" lang="chi" page="8a" n="9">又發誓言。</sent>
<sent type="poem_anno2" lang="kor" page="8a" n="9">ᄯᅩ 盟誓ᄒᆞ야 니ᄅᆞ샤ᄃᆡ</sent>
<sent type="poem_anno2" lang="chi" page="8a" n="10">今我以肉血救彼餓虎。</sent>
<sent type="poem_anno2" lang="kor" page="8a" n="10">이제 내 고기와 피와로 주으린 버믈 救ᄒᆞ노니</sent>
<sent type="poem_anno2" lang="chi" page="8a" n="11">餘舍利骨。我父母後時必爲起塔。</sent>
<sent type="poem_anno2" lang="kor" page="8a" n="11">나ᄆᆞᆫ 舍利ᄅᆞᆯ 父母ㅣ 塔 이르샤</sent>
<sent type="poem_anno2" lang="chi" page="8a-8b" n="12">令一切衆生身諸病苦宿罪因緣湯藥針炙不得差者。</sent>
<sent type="poem_anno2" lang="kor" page="8a-8b" n="12">一切 衆生이 아ᄅᆡᆺ 罪業 因緣으로 몯 고티ᇙ 病 ^ ᄒᆞ니</sent>
<sent type="poem_anno2" lang="chi" page="8b" n="1">來我塔處至心供養。</sent>
<sent type="poem_anno2" lang="kor" page="8b" n="1">내 塔애 와 至極ᄒᆞᆫ ᄆᆞᅀᆞᄆᆞ로 供養ᄒᆞ면</sent>
<sent type="poem_anno2" lang="chi" page="8b" n="2">隨病輕重不過百日必得除愈。</sent>
<sent type="poem_anno2" lang="kor" page="8b" n="2">百日 몯 디나셔 반ᄃᆞ기 됴ᄒᆞ리라</sent>
<sent type="poem_anno2" lang="chi" page="8b" n="3">若實不虛者諸天降雨香華。</sent>
<sent type="poem_anno2" lang="kor" page="8b" n="3">ᄒᆞ다가 虛티 아니ᄒᆞ면 諸天이 香華ᄅᆞᆯ 비ᄒᆞ시리라 ᄒᆞ시니</sent>
<sent type="poem_anno2" lang="chi" page="8b" n="4">應聲雨蔓陀羅華地皆振動。</sent>
<sent type="poem_anno2" lang="kor" page="8b" n="4">즉자히 曼陀羅華ᄅᆞᆯ 비코 ᄯᅡ히 다 振動ᄒᆞ더니</sent>
<sent type="poem_anno2" lang="chi" page="8b" n="5">太子卽解鹿皮衣以纏頭。</sent>
<sent type="poem_anno2" lang="kor" page="8b" n="5">太子ㅣ 鹿皮옷 바ᄉᆞ샤 머리예 가ᄆᆞ시고</sent>
<sent type="poem_anno2" lang="chi" page="8b" n="6">自投身虎前。</sent>
<sent type="poem_anno2" lang="kor" page="8b" n="6">버믜 알ᄑᆡ 모ᄆᆞᆯ 더디신대</sent>
<sent type="poem_anno2" lang="chi" page="8b" n="7">虎母得食菩薩肉。母子俱活。</sent>
<sent type="poem_anno2" lang="kor" page="8b" n="7">어ᅀᅵ버미 먹고 삿기도 사니라</sent>
<sent type="poem_anno2" lang="chi" page="8b" n="8">時崖頭諸人望見太子。爲虎所噉骨肉狼籍。悲號大叫聲動山中。</sent>
<sent type="poem_anno2" lang="kor" page="8b" n="8">그제 砅崖ㅅ 머리옛 사ᄅᆞᆷᄃᆞᆯ히 슬허 ᄀᆞ자ᇰ 우러</sent>
<sent type="poem_anno2" lang="chi" page="8b" n="9">或有椎胸自撲宛轉臥地。</sent>
<sent type="poem_anno2" lang="kor" page="8b" n="9">가ᄉᆞᆷ 두드리고 그울 리도 이시며</sent>
<sent type="poem_anno2" lang="chi" page="8b" n="10">或有禪思。</sent>
<sent type="poem_anno2" lang="kor" page="8b" n="10">禪 ᄉᆞ라ᇰᄒᆞ리도 이시며</sent>
<sent type="poem_anno2" lang="chi" page="8b" n="11">或有叩頭懺悔。</sent>
<sent type="poem_anno2" lang="kor" page="8b" n="11">머리 조ᅀᅡ 懺悔ᄒᆞ리도 잇더니</sent>
<sent type="poem_anno2" lang="chi" page="8b-9a" n="12">首陀會諸天及天帝釋四天王等。日月諸天數千萬衆。</sent>
<sent type="poem_anno2" lang="kor" page="8b-9a" n="12">首陀會 諸天과 天帝釋과 四天^王ᄃᆞᆯ콰 日月 諸天 數千萬 衆이</sent>
<sent type="poem_anno2" lang="chi" page="9a" n="1">皆發無上菩提之心。</sent>
<sent type="poem_anno2" lang="kor" page="9a" n="1">다 無上菩提心을 發ᄒᆞ야</sent>
<sent type="poem_anno2" lang="chi" page="9a" n="2">作倡伎樂燒香散華供養太子。</sent>
<sent type="poem_anno2" lang="kor" page="9a" n="2">푸ᇰ류ᄒᆞ시고 香 퓌우며 곳 비허 太子ᄅᆞᆯ 供養ᄒᆞᅀᆞᆸ고</sent>
<sent type="poem_anno2" lang="chi" page="9a" n="3">而唱是言。</sent>
<sent type="poem_anno2" lang="kor" page="9a" n="3">닐오ᄃᆡ</sent>
<sent type="poem_anno2" lang="chi" page="9a" n="4">善哉摩訶薩埵。</sent>
<sent type="poem_anno2" lang="kor" page="9a" n="4">됴ᄒᆞ실쎠 摩訶薩埵여</sent>
<sent type="poem_anno2" lang="chi" page="9a" n="5">從是不久當坐道場。</sent>
<sent type="poem_anno2" lang="kor" page="9a" n="5">아니 오라아 다ᇰ다ᅌᅵ 道場애 안ᄌᆞ시리로다 ᄒᆞ더니</sent>
<sent type="poem_anno2" lang="chi" page="9a" n="6">五百仙人皆發無上正眞道意。</sent>
<sent type="poem_anno2" lang="kor" page="9a" n="6">五百 仙人이 다 無上正眞道意ᄅᆞᆯ 發ᄒᆞ며</sent>
<sent type="poem_anno2" lang="chi" page="9a" n="7">神仙大師得無生忍。</sent><!--이하 생략된 내용: 夫人遣餉。唯見衣裳傘蓋鉢錫瓶罐在石室中。遍問仙人。十十五五相向啼泣。到大師所。唯見仙師以手支頰涕泣滿目呻吟而坐。周匝推問無肯應對。使者怖懼。即以飲食施諸仙士走還向夫人具說上事。夫人曰。禍哉吾子死矣。椎胸大叫奔走詣王。王聞迷悶。群臣諫王。太子在山。願王小息。-->
<sent type="poem_anno2" lang="kor" page="9a" n="7">神仙 大師ㅣ 無生忍을 得ᄒᆞ니라</sent>
<sent type="poem_anno3" lang="kor" page="9a" n="8">摩訶薩埵ᄂᆞᆫ 太子ㅅ 일후미시니라</sent>
<sent type="poem_anno2" lang="chi" page="9a" n="9">王及夫人妃后婇女臣佐吏民奔走上山。</sent><!--이하 생략된 내용: 長者富蘭逆來告王。太子昨日投身巖下以肉飯虎。今唯餘骨狼籍在地共到屍處。王及夫人后妃婇女群臣吏民舉聲悲叫振動山谷。王與夫人伏子屍上心肝斷絕悶不識人。妃前扶頭理太子髮曰。寧令我身碎如塵粉不令我夫奄忽如今。-->
<sent type="poem_anno2" lang="kor" page="9a" n="9">王과 夫人과 妃后왜 드르시고 山애 가샤 몯내 슬허ᄒᆞ시더니</sent>
<sent type="poem_anno2" lang="chi" page="9b" n="1">時群臣白王。</sent>
<sent type="poem_anno2" lang="kor" page="9b" n="1">臣下ᄃᆞᆯ히 王ᄭᅴ ᄉᆞᆯᄫᅩᄃᆡ</sent>
<sent type="poem_anno2" lang="chi" page="9b" n="2">太子布施誓度群生。</sent>
<sent type="poem_anno2" lang="kor" page="9b" n="2">太子ㅣ 布施ᄒᆞ샤 衆生 濟度호리라 盟誓ᄒᆞ시니</sent>
<sent type="poem_anno2" lang="chi" page="9b" n="3">非無常殺鬼所侵奪也。</sent>
<sent type="poem_anno2" lang="kor" page="9b" n="3">無常殺鬼의 아ᅀᅩ미 아니니</sent>
<sent type="poem_anno2" lang="chi" page="9b" n="4">及未臭爛宜設供養。</sent>
<sent type="poem_anno2" lang="kor" page="9b" n="4">석디 아니ᄒᆞ신 제 미처 供養ᄒᆞ샤ᅀᅡ ᄒᆞ리ᅌᅵ다 ᄒᆞ야ᄂᆞᆯ</sent>
<sent type="poem_anno2" lang="chi" page="9b" n="5">卽收骸骨出山谷口。</sent>
<sent type="poem_anno2" lang="kor" page="9b" n="5">즉자히 ᄲᅧ를 주ᅀᅥ 묏고래 나와</sent>
<sent type="poem_anno2" lang="chi" page="9b" n="6">於平坦地積栴檀香薪。及香蘇油用闍維之。</sent>
<sent type="poem_anno2" lang="kor" page="9b" n="6">栴檀香 싸코 香蘇油로 ᄉᆞᅀᆞᆸ고</sent>
<sent type="poem_anno2" lang="chi" page="9b" n="7">收取舍利起七寶塔。</sent>
<sent type="poem_anno2" lang="kor" page="9b" n="7">舍利로 七寶塔 셰ᅀᆞᄫᆞ니</sent>
<sent type="poem_anno2" lang="chi" page="9b" n="8">時太子者我身是。</sent>
<sent type="poem_anno2" lang="kor" page="9b" n="8">薩埵大子ᄂᆞᆫ 釋迦ㅣ시고</sent>
<sent type="poem_anno2" lang="chi" page="9b" n="9">父王者卽今我父輸頭檀是。</sent>
<sent type="poem_anno2" lang="kor" page="9b" n="9">父王ᄋᆞᆫ 淨飯王이시고</sent>
<sent type="poem_anno2" lang="chi" page="9b" n="10">夫人者母摩耶是。</sent>
<sent type="poem_anno2" lang="kor" page="9b" n="10">夫人ᄋᆞᆫ 摩耶ㅣ시고</sent>
<sent type="poem_anno2" lang="chi" page="9b" n="11">后妃者今瞿夷是。</sent>
<sent type="poem_anno2" lang="kor" page="9b" n="11">后妃ᄂᆞᆫ 瞿夷시고</sent>
<sent type="poem_anno2" lang="chi" page="9b" n="12">闍維者阿難是。</sent>
<sent type="poem_anno2" lang="kor" page="9b" n="12">ᄉᆞᅀᆞᆸ더닌 阿難이오</sent>
<sent type="poem_anno2" lang="chi" page="9b" n="13">山上神仙大師者彌勒是</sent>
<sent type="poem_anno2" lang="kor" page="9b" n="13">神仙 大師ᄂᆞᆫ 彌勒이시니라</sent>
<mark type="section_begin">○</mark>
<sent type="poem_anno2" lang="chi" page="9b-10a" n="14">乃往過去時世有王。</sent><!--출전: 經律異相卷第十(隨機現身上菩薩部第三) http://tripitaka.cbeta.org/mobile/index.php?index=T53n2121_010 -->
<sent type="poem_anno2" lang="kor" page="9b-10a" n="14">디나건 時^節에 ᄒᆞᆫ 王이 겨샤ᄃᆡ</sent>
<sent type="poem_anno2" lang="chi" page="10a" n="1">號日月明。</sent>
<sent type="poem_anno" lang="kor" page="10a" n="1">일후미 月明이러시니</sent>
<sent type="poem_anno2" lang="chi" page="10a" n="2">端正姝好威神巍巍。</sent>
<sent type="poem_anno2" lang="kor" page="10a" n="2">端正ᄒᆞ야 고ᄫᆞ시고 威神이 크시더니</sent>
<sent type="poem_anno2" lang="chi" page="10a" n="3">從宮而出道</sent>
<sent type="poem_anno2" lang="kor" page="10a" n="3">길헤 나 겨시거늘</sent>
<sent type="poem_anno2" lang="chi" page="10a" n="4">見盲者。窮困飢餓隨道乞匂。往趣王所。白王言曰。</sent>
<sent type="poem_anno2" lang="kor" page="10a" n="4">ᄒᆞᆫ 盲眼이 주으려 빌먹다가 王ᄭᅴ 가 ᄉᆞᆯᄫᅩᄃᆡ</sent>
<sent type="poem_anno2" lang="chi" page="10a" n="5">王獨尊貴安隱快樂。</sent>
<sent type="poem_anno2" lang="kor" page="10a" n="5">王ᄋᆞᆫ ᄒᆞ오ᅀᅡ 尊貴ᄒᆞ샤 便安코 즐겁거시ᄂᆞᆯ</sent>
<sent type="poem_anno2" lang="chi" page="10a" n="6">我獨貧窮加復眼盲。</sent>
<sent type="poem_anno2" lang="kor" page="10a" n="6">나ᄂᆞᆫ ᄒᆞ오ᅀᅡ 艱難코 ᄯᅩ 누니 머로ᅌᅵ다</sent>
<sent type="poem_anno2" lang="chi" page="10a" n="7">王見哀之謂於盲者有何等藥得療卿病。</sent>
<sent type="poem_anno2" lang="kor" page="10a" n="7">王이 ᄆᆞᆯᄫᅵ 너기샤 니ᄅᆞ샤ᄃᆡ 엇던 藥이 그딋 病을 고티료</sent>
<sent type="poem_anno2" lang="chi" page="10a" n="8">盲者答曰。唯得王眼能愈我眼。</sent>
<sent type="poem_anno2" lang="kor" page="10a" n="8">盲眼이 ᄉᆞᆯᄫᅩᄃᆡ 오직 王ㅅ 누늘 어더ᅀᅡ 내 누니 됴ᄒᆞ리ᅌᅵ다</sent>
<sent type="poem_anno2" lang="chi" page="10a" n="9">時王自取兩眼持施盲者。</sent>
<sent type="poem_anno2" lang="kor" page="10a" n="9">王이 두 누늘 손ᅀᅩ ᄲᅢᅘᅧ 주시고</sent>
<sent type="poem_anno2" lang="chi" page="10a" n="10">其心清然無一悔意。</sent>
<sent type="poem_anno2" lang="kor" page="10a" n="10">ᄆᆞᅀᆞ미 ᄆᆞᆯ가 ᄒᆞᆫ 뉘읏븐 ᄠᅳᆮ도 업더시니</sent>
<sent type="poem_anno2" lang="chi" page="10a" n="11">月明王者即我身是。</sent>
<sent type="poem_anno2" lang="kor" page="10a" n="11">月明王ᄋᆞᆫ 釋迦ㅣ시니라</sent>
<sent type="poem_anno2" lang="chi" page="10a-10b" n="12">佛言</sent>
<sent type="poem_anno2" lang="kor" page="10a-10b" n="12">부톄 阿難이ᄃᆞ려 니^ᄅᆞ샤ᄃᆡ</sent>
<sent type="poem_anno2" lang="chi" page="10b" n="1">須彌山尚可知斤兩。</sent>
<sent type="poem_anno2" lang="kor" page="10b" n="1">須彌山ᄋᆞᆫ 오히려 斤兩ᄋᆞᆯ 알려니와</sent>
<sent type="poem_anno2" lang="chi" page="10b" n="2">我眼布施不可稱計。</sent>
<sent type="poem_anno2" lang="kor" page="10b" n="2">내 눈 布施ᄂᆞᆫ 몯 니ᄅᆞ혜리라</sent>
<mark type="section_begin">○</mark>
<sent type="poem_anno2" lang="kor" page="10b" n="3">이제 보ᅀᆞᆸᄂᆞᆫ 菩薩ㅅ 布施 釋迦ㅅ 이리 ᄀᆞᆮᄒᆞ실ᄊᆡ 釋迦ㅅ 이ᄅᆞᆯ ᄉᆞᆲ노라</sent>
<sent type="poem_num" page="10b" n="4">其二百七十四</sent>
<sent type="poem" lang="kor" page="10b" n="5">變化 뵈샤ᄆᆞᆯ 彌勒이 疑心ᄒᆞ샤</sent>
<sent type="poem" lang="kor" page="10b" n="6">文殊ㅅ긔 무르시니</sent>
<sent type="poem" lang="kor" page="10b-11a" n="7">大法 니ᄅᆞ시ᇙ ᄃᆞᆯ 文殊ㅣ 아^ᄅᆞ샤</sent>
<sent type="poem" lang="kor" page="11a" n="1">彌勒ㅅ긔 對答ᄒᆞ시니</sent>
<sent type="main" lang="chi" page="11a" n="2">佛住王舍城耆闍崛山中，</sent><!--출전: 大方便佛報恩經 第1卷 http://tripitaka.cbeta.org/T03n0156_001 -->
<sent type="main" lang="kor" page="11a" n="2">부톄 王舍城 耆闍堀山 中에 겨샤</sent>
<sent type="anno" lang="kor" page="11a" n="3">이ᄢᅵ 부텻 나히 닐흔둘히러시니</sent>
<sent type="anno" lang="kor" page="11a" n="4">穆王 마ᅀᆞᆫ여슷찻 ᄒᆡ 乙丑ㅣ라</sent>
<sent type="anno" lang="kor" page="11a" n="5">이브터 妙法蓮華經 니ᄅᆞ시ᄂᆞᆫ 靈山會라</sent>
<sent type="anno" lang="kor" page="11a" n="6">이 山이 녯 부텨 겨시던 ᄯᅡ힐ᄊᆡ 靈鷲山이라 ᄒᆞᄂᆞ니라</sent>
<sent type="anno" lang="kor" page="11a" n="7">說法ᄒᆞ시논 ᄯᅡ히 各各 ᄆᆞᆯᄅᆞᆯ 조ᄎᆞ시니</sent><!--'ᄆᆞᆯᄅᆞᆯ'의 'ᄅᆞᆯ'은 추정하여 보사한 것-->
<sent type="anno" lang="kor" page="11a-11b" n="8">華嚴 열 곧 올ᄆᆞ샤ᄆᆞᆫ 法^界ᄅᆞᆯ 두려ᄫᅵ 나토노라 ᄒᆞ시고</sent>
<sent type="anno" lang="kor" page="11b" n="1">圓覺 大光明藏 브트샤ᄆᆞᆫ 根源 니르와ᄃᆞ샤ᄆᆞᆯ 바ᄅᆞ 뵈노라 ᄒᆞ시고</sent>
<sent type="anno" lang="kor" page="11b" n="2">이 人間城에 브트샤ᄆᆞᆫ 더러ᄫᅳ며 조호ᄆᆞᆯ ᄒᆞᆫ가지로 ᄒᆞ샤</sent>
<sent type="anno" lang="kor" page="11b" n="3">蓮華ㅅ ᄠᅳ들 ᄇᆞᆯ기시니라</sent>
<sent type="anno" lang="kor" page="11b" n="4">녯 부텨 겨시던 ᄯᅡ해 브트샤ᄆᆞᆫ 祖述ᄒᆞ야 燈明 道理ᄅᆞᆯ 니ᅀᅳ샤ᄆᆞᆯ 뵈시니라</sent>
<sent type="anno" lang="kor" page="11b" n="5">祖ᄂᆞᆫ 한아비오 述은 조ᄎᆞᆯ씨니</sent>
<sent type="anno" lang="kor" page="11b" n="6">道理ᄅᆞᆯ 머리 본바ᄃᆞᆯ씨라</sent>
<mark type="section_begin">○</mark>
<sent type="anno" lang="chi" page="11b" n="7">實相妙法巧喻蓮華。</sent><!--이하 출전: 妙法蓮華經解卷第一之一 http://tripitaka.cbeta.org/X30n0602_001 -->
<sent type="anno" lang="kor" page="11b" n="7">實相妙法을 蓮華애 工巧히 가ᄌᆞᆯ비니</sent>
<sent type="anno" lang="chi" page="11b" n="8">內則直指乎一心。</sent>
<sent type="anno" lang="kor" page="11b" n="8">안ᄒᆞ론 一心을 바ᄅᆞ ᄀᆞᄅᆞ치고</sent>
<sent type="anno" lang="chi" page="11b" n="9">外則該通乎萬境。</sent>
<sent type="anno" lang="kor" page="11b" n="9">밧ᄀᆞ론 萬境에 너비 ᄉᆞᄆᆞᄎᆞ니</sent>
<sent type="anno" lang="chi" page="11b" n="10">方華卽果</sent>
<sent type="anno" lang="kor" page="11b" n="10">곳 퍼 이셔 여름 열며</sent>
<sent type="anno" lang="chi" page="11b-12a" n="11">處染常淨。此蓮之實相也。</sent>
<sent type="anno" lang="kor" page="11b-12a" n="11">더러ᄫᅳᆫ ᄃᆡ 이셔 샤ᇰ^녜 조호미 蓮의 實相이오</sent>
<sent type="anno" lang="chi" page="12a" n="1">生佛本有淪變靡殊。此心之實相也。</sent>
<sent type="anno" lang="kor" page="12a" n="1">衆生과 부텨왜 本來 이시며 ᄭᅥ디여 變호매 다ᄅᆞ디 아니호ᄆᆞᆫ ᄆᆞᅀᆞᄆᆡ 實相이오</sent>
<sent type="anno" lang="chi" page="12a" n="2">其狀虛假其精甚眞。此境之實相也。</sent>
<sent type="anno" lang="kor" page="12a" n="2">그 야ᇰᄌᆡ 虛假호ᄃᆡ 그 精이 甚히 眞實호미 境의 實相이라</sent>
<sent type="anno" lang="chi" page="12a" n="3">心境萬類通謂之法。</sent>
<sent type="anno" lang="kor" page="12a" n="3">心境엣 萬類ᄅᆞᆯ 다 法이라 ᄒᆞᄂᆞ니</sent>
<sent type="anno" lang="chi" page="12a" n="4">精粗一致</sent>
<sent type="anno" lang="kor" page="12a" n="4">精과 粗왜 ᄒᆞᆫ가지며</sent>
<sent type="anno2" lang="kor" page="12a" n="5">粗ᄂᆞᆫ 멀터ᄫᅳᆯ씨라</sent>
<sent type="anno" lang="chi" page="12a" n="6">凡聖同源。</sent>
<sent type="anno" lang="kor" page="12a" n="6">凡과 聖괘 根源이 ᄒᆞᆫ가지라</sent>
<sent type="anno" lang="chi" page="12a" n="7">卽諸世諦觸事而眞。</sent>
<sent type="anno" lang="kor" page="12a" n="7">世諦예 다ᄃᆞ라 일마다 眞實ᄒᆞ야</sent>
<sent type="anno" lang="chi" page="12a" n="8">言詞不可示分別不能解。故以妙稱也。</sent>
<sent type="anno" lang="kor" page="12a" n="8">말ᄊᆞᄆᆞ로 뵈디 몯ᄒᆞ며 分別로 아디 몯ᄒᆞᆯᄊᆡ 妙ㅣ라 ᄒᆞ니라</sent>
<sent type="anno2" lang="kor" page="12b" n="1">分別은 ᄂᆞᆫ호아 ᄀᆞᆯᄒᆡᆯ씨라</sent>
<sent type="anno" lang="chi" page="12b" n="2">六趣之所迷淪。蓋迷此也。</sent>
<sent type="anno" lang="kor" page="12b" n="2">六趣의 迷惑ᄒᆞ야 ᄭᅥ듀ᄆᆞᆫ 이ᄅᆞᆯ 모ᄅᆞᆯᄊᆡ오</sent>
<sent type="anno" lang="chi" page="12b" n="3">諸佛之所修證。蓋證此也。</sent>
<sent type="anno" lang="kor" page="12b" n="3">諸佛의 닷가 證ᄒᆞ샤ᄆᆞᆫ 이ᄅᆞᆯ 證ᄒᆞ실ᄊᆡ니</sent>
<sent type="anno" lang="chi" page="12b" n="4">洎夫廣演言教無數方便。蓋爲此也。</sent>
<sent type="anno" lang="kor" page="12b" n="4">ᄀᆞᄅᆞ쵸ᄆᆞᆯ 너피시며 無數 方便이 이ᄅᆞᆯ 爲ᄒᆞ시니</sent>
<sent type="anno" lang="chi" page="12b" n="5">但以衆生垢重根器未純。</sent>
<sent type="anno" lang="kor" page="12b" n="5">오직 衆生이 ᄠᆡ 므거ᄫᅳ며 根器 오디 몯ᄒᆞᆯᄊᆡ</sent>
<sent type="anno2" lang="kor" page="12b" n="6">器ᄂᆞᆫ 그르시라</sent>
<sent type="anno" lang="chi" page="12b" n="7">先說三乘假名引導。故權而未實</sent>
<sent type="anno" lang="kor" page="12b" n="7">몬져 三乘을 니르샤 거즛 일후므로 ᅘᅧ내실ᄊᆡ 權이오 實이 아니며</sent>
<sent type="anno2" lang="kor" page="12b" n="8">權은 자ᇝ간 ᄒᆞ고 니르디 아니ᄒᆞᆯ씨라</sent>
<sent type="anno" lang="chi" page="13a" n="1">麤而未妙。</sent>
<sent type="anno" lang="kor" page="13a" n="1">麄ㅣ오 妙ㅣ 아니라가</sent>
<sent type="anno2" lang="kor" page="13a" n="2">麄ᄂᆞᆫ 멀터ᄫᅳᆯ씨라</sent>
<sent type="anno" lang="chi" page="13a" n="3">及乎諸糞既除心相體信。</sent>
<sent type="anno" lang="kor" page="13a" n="3">ᄯᅩᇰᄋᆞᆯ ᄒᆞ마 처 ᄆᆞᅀᆞ매 서르 信커ᅀᅡ</sent>
<sent type="anno" lang="chi" page="13a" n="4">乃示實相會歸一乘。</sent>
<sent type="anno" lang="kor" page="13a" n="4">實相ᄋᆞᆯ 뵈샤 뫼화 一乘에 가게 ᄒᆞ시니</sent>
<sent type="anno" lang="chi" page="13a" n="5">則妙而無麤矣。</sent>
<sent type="anno" lang="kor" page="13a" n="5">妙ㅣ오 麄ㅣ 아니니</sent>
<sent type="anno" lang="chi" page="13a" n="6">諸佛能事終畢於是也。</sent>
<sent type="anno" lang="kor" page="13a" n="6">諸佛ㅅ 잘 ᄒᆞ시논 이리 이ᅌᅥ긔 ᄆᆞᄎᆞ니라</sent>
<sent type="anno" lang="chi" page="13a" n="7">然所謂妙法非去麤而取妙。</sent>
<sent type="anno" lang="kor" page="13a" n="7">그러나 니르샨 妙法이 麄ᄅᆞᆯ 앗고 妙ᄅᆞᆯ 가지논디 아니라</sent>
<sent type="anno" lang="chi" page="13a" n="8">蓋卽麤以顯妙也。</sent>
<sent type="anno" lang="kor" page="13a" n="8">麄에 나ᅀᅡ가 妙ᄅᆞᆯ 나토며</sent>
<sent type="anno" lang="chi" page="13a" n="9">所謂一乘非離三而說一。</sent>
<sent type="anno" lang="kor" page="13a" n="9">니르샨 一乘이 三을 여희오 一을 니ᄅᆞ논디 아니라</sent>
<sent type="anno" lang="chi" page="13a" n="10">蓋會三而歸一也。</sent>
<sent type="anno" lang="kor" page="13a" n="10">三을 뫼화 一에 가니</sent>
<sent type="anno" lang="chi" page="13a-13b" n="11">卽麤顯妙猶蓮之卽染而淨。</sent>
<sent type="anno" lang="kor" page="13a-13b" n="11">麄에 나ᅀᅡ가 妙ᄅᆞᆯ 나토ᄆᆞᆫ 蓮의 더러^ᄫᅳᆫ ᄃᆡ 이셔 조호미 ᄀᆞᆮ고</sent>
<sent type="anno" lang="chi" page="13b" n="1">會三歸一猶蓮之自華而實。</sent>
<sent type="anno" lang="kor" page="13b" n="1">三을 뫼화 一에 가ᄆᆞᆫ 蓮의 곳 브터 여름 여로미 ᄀᆞᆮᄒᆞ야</sent>
<sent type="anno" lang="chi" page="13b" n="2">法喻雙彰名實並顯。故</sent>
<sent type="anno" lang="kor" page="13b" n="2">法과 가ᄌᆞᆯ븀괘 둘히 ᄇᆞᆯᄀᆞ며 일훔과 實왜 다 顯ᄒᆞᆯᄊᆡ</sent>
<sent type="anno" lang="chi" page="13b" n="3">號妙法蓮華。</sent>
<sent type="anno" lang="kor" page="13b" n="3">妙法蓮華ㅣ라 ᄒᆞ니라</sent>
<sent type="anno" lang="chi" page="13b" n="4">夫證是法者。</sent>
<sent type="anno" lang="kor" page="13b" n="4">이 法 證ᄒᆞᇙ 사ᄅᆞᄆᆞᆫ</sent>
<sent type="anno" lang="chi" page="13b" n="5">必以大智爲體妙行爲用。</sent>
<sent type="anno" lang="kor" page="13b" n="5">모로매 本智로 體ᄅᆞᆯ 삼고 妙行ᄋᆞ로 用ᄋᆞᆯ 사모ᇙ디니</sent>
<sent type="anno" lang="chi" page="13b" n="6">智譬則蓮</sent>
<sent type="anno" lang="kor" page="13b" n="6">智ᄅᆞᆯ 가ᄌᆞᆯ비건댄 蓮이오</sent>
<sent type="anno" lang="chi" page="13b" n="7">行譬則華。</sent>
<sent type="anno" lang="kor" page="13b" n="7">行ᄋᆞᆯ 가ᄌᆞᆯ비건댄 華ㅣ니</sent>
<sent type="anno" lang="chi" page="13b" n="8">智行兩全乃盡其妙。</sent>
<sent type="anno" lang="kor" page="13b" n="8">智와 行과 둘히 ᄀᆞ자ᅀᅡ 妙ᄅᆞᆯ 다ᄒᆞ리라</sent>
<sent type="anno" lang="chi" page="13b" n="9">故經文始於一光東照。</sent>
<sent type="anno" lang="kor" page="13b" n="9">그럴ᄊᆡ 經文에 ᄒᆞᆫ 光이 東녀그로 비취샤매 始作ᄒᆞ야</sent>
<sent type="anno" lang="chi" page="13b" n="10">智境全彰終於四法。成就行門悉備</sent>
<sent type="anno" lang="kor" page="13b" n="10">智境이 오로 ᄇᆞᆰ고 四法 일우매 ᄆᆞ차 行門이 다 ᄀᆞᄌᆞ니</sent>
<sent type="anno" lang="chi" page="13b-14a" n="11">正宗之初。三周開示皆所以明體也。</sent>
<sent type="anno" lang="kor" page="13b-14a" n="11">正宗 처ᅀᅥ믜 三周^로 여러 뵈샤ᄆᆞᆫ 다 體ᄅᆞᆯ ᄇᆞᆯ기시고</sent>
<sent type="anno2" lang="chi" page="14a" n="1">今科判此經二十八品分三。</sent>
<sent type="anno2" lang="kor" page="14a" n="1">이 經 스믈여듧 品을 세헤 ᄂᆞᆫ호아</sent>
<sent type="anno2" lang="chi" page="14a" n="2">初序分一品。</sent>
<sent type="anno2" lang="kor" page="14a" n="2">序分 ᄒᆞᆫ 品이오</sent>
<sent type="anno2" lang="chi" page="14a" n="3">二正宗分十九品。</sent>
<sent type="anno2" lang="kor" page="14a" n="3">正宗分 열아홉 品이오</sent>
<sent type="anno2" lang="chi" page="14a" n="4">三流通分八品。</sent>
<sent type="anno2" lang="kor" page="14a" n="4">流通分 여듧 品이라</sent>
<sent type="anno2" lang="chi" page="14a" n="5">없음</sent>
<sent type="anno2" lang="kor" page="14a" n="5">三周ᄂᆞᆫ 세 이리 足ᄒᆞᆯ씨니</sent>
<sent type="anno2" lang="chi" page="14a" n="6">없음</sent>
<sent type="anno2" lang="kor" page="14a" n="6">法說周와 喩說周와 因緣說周왜라</sent>
<sent type="anno2" lang="chi" page="14a" n="7">法說一周被上根。即方便品也。</sent><!--생략된 내용: 為上根猛利則直說法體故曰法說。-->
<sent type="anno2" lang="kor" page="14a" n="7">法說周ᄂᆞᆫ 上根을 니피시니 方便品이오</sent>
<sent type="anno2" lang="chi" page="14a" n="8">喻說一周被中根。即譬喻品也。</sent><!--생략된 내용: 為中根稍鈍以譬喻始解。-->
<sent type="anno2" lang="kor" page="14a" n="8">喩說周ᄂᆞᆫ 中根을 니피시니 譬喩品이오</sent>
<sent type="anno2" lang="chi" page="14a" n="9">因緣說一周被下根。即化城品也。</sent><!--생략된 내용: 為下根甚純故假宿世因緣欵啟。-->
<sent type="anno2" lang="kor" page="14a" n="9">因緣說周는 下根을 니피시니 化城品이라</sent>
<sent type="anno2" lang="chi" page="14a-14b" n="10">然根雖列三。</sent>
<sent type="anno2" lang="kor" page="14a-14b" n="10">根이ᅀᅡ 비록 세헤 ^ 버리나</sent>
<sent type="anno2" lang="chi" page="14b" n="1">教實通被也。</sent>
<sent type="anno2" lang="kor" page="14b" n="1">ᄀᆞᄅᆞ치샤ᄆᆞᆫ 通히 니피시니라</sent>
<sent type="anno" lang="chi" page="14b" n="2">囑累之後六品敷揚。皆所以明用也。</sent>
<sent type="anno" lang="kor" page="14b" n="2">囑累 後에 여슷 品을 펴샤ᄆᆞᆫ 다 用ᄋᆞᆯ ᄇᆞᆯ기시니</sent>
<sent type="anno" lang="chi" page="14b" n="3">中間轍跡無非智行。</sent>
<sent type="anno" lang="kor" page="14b" n="3">中間앳 이리 다 智行이 겨트로 顯ᄒᆞ며</sent>
<sent type="anno" lang="chi" page="14b" n="4">旁顯體用。</sent>
<sent type="anno" lang="kor" page="14b" n="4">體用이 ᄒᆞᆫᄢᅴ ᄇᆞᆯ가</sent>
<sent type="anno" lang="chi" page="14b" n="5">兼明彰實相之大全。</sent>
<sent type="anno" lang="kor" page="14b" n="5">實相ᄋᆡ 大全을 ᄇᆞᆯ기시며</sent>
<sent type="anno2" lang="kor" page="14b" n="6">大全은 키 올씨라</sent>
<sent type="anno" lang="chi" page="14b" n="7">列開悟之真範。</sent>
<sent type="anno" lang="kor" page="14b" n="7">여러 알외시ᄂᆞᆫ 眞實ㅅ 法을 버리샤</sent>
<sent type="anno" lang="chi" page="14b" n="8">發明種智成就果德。故</sent>
<sent type="anno" lang="kor" page="14b" n="8">種智ᄅᆞᆯ 發明ᄒᆞ야 果德을 일우긔 ᄒᆞ실ᄊᆡ</sent>
<sent type="anno" lang="chi" page="14b" n="9">若有聞者無不成佛。</sent>
<sent type="anno" lang="kor" page="14b" n="9">ᄒᆞ다가 듣ᄌᆞᄫᆞᆫ 사ᄅᆞᄆᆞᆫ 成佛 몯ᄒᆞ리 업스며</sent>
<sent type="anno" lang="chi" page="14b-15a" n="10">凡能領悟即得授記。</sent>
<sent type="anno" lang="kor" page="14b-15a" n="10">믈읫 ^ 能히 아ᅀᆞᄫᆞ니 곧 受記ᄅᆞᆯ 得ᄒᆞ야</sent>
<sent type="anno" lang="chi" page="15a" n="1">一事一相無非妙法也。</sent>
<sent type="anno" lang="kor" page="15a" n="1">ᄒᆞᆫ 일 ᄒᆞᆫ 相이 妙法 아니니 업스니</sent>
<sent type="anno" lang="chi" page="15a" n="2">由是而往。山河大地明暗色空。擴而充之則物物燈明智體。</sent>
<sent type="anno" lang="kor" page="15a" n="2">일로브터 가 山河大地며 明暗色空애 너펴 다 ᄒᆞ면 物마다 燈明智오</sent>
<sent type="anno" lang="chi" page="15a" n="3">推而行之則步步普賢行門。</sent>
<sent type="anno" lang="kor" page="15a" n="3">미러 行ᄒᆞ면 거름마다 普賢行이라</sent>
<sent type="anno" lang="chi" page="15a" n="4">直下即法以明心。</sent>
<sent type="anno" lang="kor" page="15a" n="4">고대 法에 나ᅀᅡ가 ᄆᆞᅀᆞᄆᆞᆯ ᄇᆞᆯ기고</sent>
<sent type="anno" lang="chi" page="15a" n="5">不復離物以觀妙。</sent>
<sent type="anno" lang="kor" page="15a" n="5">ᄂᆞ외야 物을 여희여 妙 보ᄆᆞᆯ 아니ᄒᆞ리니</sent>
<sent type="anno" lang="chi" page="15a" n="6">則所謂大事因緣一題盡之矣。</sent>
<sent type="anno" lang="kor" page="15a" n="6">니르논 大事 因緣이 ᄒᆞᆫ 題 다ᄒᆞ니라</sent>
<mark type="section_begin">○</mark>
<sent type="anno" lang="kor" page="15a" n="7">이브터 序品이라</sent>
<sent type="main" lang="chi" page="15a-15b" n="8">與大比丘衆萬二千人俱，皆是阿羅漢，</sent><!--이하 출전: 大方便佛報恩經 第1卷 http://tripitaka.cbeta.org/T03n0156_001 -->
<sent type="main" lang="kor" page="15a-15b" n="8">굴근 比丘衆 萬 二千 사ᄅᆞᆷ과 ᄒᆞᆫ ᄃᆡ 잇더시니 다 阿羅漢^이라</sent>
<sent type="main" lang="chi" page="15b" n="1">諸漏已盡，無復煩惱，</sent>
<sent type="main" lang="kor" page="15b" n="1">諸漏ㅣ ᄒᆞ마 다아 ᄂᆞ외야 煩惱ㅣ 업서</sent>
<sent type="main" lang="chi" page="15b" n="2">逮得己利，</sent>
<sent type="main" lang="kor" page="15b" n="2">己利 得호매 미처</sent>
<sent type="anno" lang="kor" page="15b" n="3">己利ᄂᆞᆫ 모미 利ᄒᆞᆯ씨라</sent>
<sent type="main" lang="chi" page="15b" n="4">盡諸有結，心得自在。</sent>
<sent type="main" lang="kor" page="15b" n="4">諸有엣 結이 다아 ᄆᆞᅀᆞ미 自在ᄒᆞ니러니</sent>
<sent type="anno" lang="chi" page="15b" n="5">阿羅漢義翻殺賊。</sent><!--이하 출전: 法華經要解 第1卷 http://tripitaka.cbeta.org/X30n0602_001 -->
<sent type="anno" lang="kor" page="15b" n="5">阿羅漢ᄋᆞᆫ 도ᄌᆞᄀᆞᆯ 주기다 혼 마리며</sent>
<sent type="anno" lang="chi" page="15b" n="6">亦曰應供。</sent>
<sent type="anno" lang="kor" page="15b" n="6">ᄯᅩ 應供이라 ᄒᆞ며</sent>
<sent type="anno" lang="chi" page="15b" n="7">亦曰不生也。</sent>
<sent type="anno" lang="kor" page="15b" n="7">ᄯᅩ 不生이라 혼 마리라</sent>
<sent type="anno" lang="chi" page="15b" n="8">善淵之心不能全一。</sent>
<sent type="anno" lang="kor" page="15b" n="8">이대 ᄀᆞᄆᆞᆫᄒᆞᆫ ᄆᆞᅀᆞ미 오디 몯ᄒᆞ야</sent>
<sent type="anno" lang="chi" page="15b" n="9">粘湛發識流逸奔境名漏。</sent>
<sent type="anno" lang="kor" page="15b" n="9">ᄆᆞᆯᄀᆞᆫ 거시 흐리여 識이 發ᄒᆞ야 흘러 나 境에 갈씨 漏ㅣ라</sent>
<sent type="anno" lang="chi" page="15b-16a" n="10">諸漏者謂欲漏有漏無明漏。</sent>
<sent type="anno" lang="kor" page="15b-16a" n="10">諸漏는 欲漏와 有漏와 無^明漏왜니</sent>
<sent type="anno2" lang="kor" page="16a" n="1">欲漏는 無明 말오 欲界옛 一切 煩惱ㅣ오</sent>
<sent type="anno2" lang="kor" page="16a" n="2">有漏는 無明 말오 웃 兩界옛 一切 煩惱ㅣ오</sent>
<sent type="anno2" lang="kor" page="16a" n="3">無明漏는 三界옛 無明이라</sent>
<sent type="anno" lang="chi" page="16a" n="4">皆以粘湛妄識爲體。</sent>
<sent type="anno" lang="kor" page="16a" n="4">다 ᄆᆞᆯᄀᆞᆫ 거시 흐리여 거즛 識으로 읏드믈 사마</sent>
<sent type="anno" lang="chi" page="16a" n="5">爲三界煩惱之本。</sent>
<sent type="anno" lang="kor" page="16a" n="5">三界 煩惱ㅅ 根源이 ᄃᆞ외니</sent>
<sent type="anno" lang="chi" page="16a" n="6">煩惱卽貪嗔癡等十使。爲諸漏之緣。</sent>
<sent type="anno" lang="kor" page="16a" n="6">煩惱ᄂᆞᆫ 貪 嗔 癡 等 十使ㅣ 諸漏ㅅ 緣이 ᄃᆞ외야</sent>
<sent type="anno" lang="chi" page="16a" n="7">戕害法身逼惱正性。</sent>
<sent type="anno" lang="kor" page="16a" n="7">法身ᄋᆞᆯ ᄒᆞ야ᄇᆞ려 正ᄒᆞᆫ 性을 보찰ᄊᆡ</sent>
<sent type="anno" lang="chi" page="16a-16b" n="8">名煩惱賊。</sent>
<sent type="anno" lang="kor" page="16a-16b" n="8">煩惱賊이^라 ᄒᆞᄂᆞ니라</sent>
<sent type="anno" lang="chi" page="16b" n="1">言漏盡無惱者。</sent>
<sent type="anno" lang="kor" page="16b" n="1">漏ㅣ 다아 煩惱ㅣ 업다 호ᄆᆞᆫ</sent>
<sent type="anno" lang="chi" page="16b" n="2">以本盡故緣無。</sent>
<sent type="anno" lang="kor" page="16b" n="2">根源이 다ᄋᆞᆯᄊᆡ 緣이 업스니</sent>
<sent type="anno" lang="chi" page="16b" n="3">是謂殺賊也。</sent>
<sent type="anno" lang="kor" page="16b" n="3">이ᄅᆞᆯ 닐온 도ᄌᆞᆨ 주규미라</sent>
<sent type="anno" lang="chi" page="16b" n="4">己利卽證智斷惑之事。</sent>
<sent type="anno" lang="kor" page="16b" n="4">己利ᄂᆞᆫ 智ᄅᆞᆯ 證ᄒᆞ고 惑ᄋᆞᆯ 斷혼 이리니</sent>
<sent type="anno2" lang="kor" page="16b" n="5">斷ᄋᆞᆫ 그츨씨라</sent><!--'그츨'의 '츨'은 다소 불명확함-->
<sent type="anno" lang="chi" page="16b" n="6">文句謂三界因果皆爲他事。</sent>
<sent type="anno" lang="kor" page="16b" n="6">三界옛 因果ㅣ 다 ᄂᆞᆷ 爲혼 이리오</sent>
<sent type="anno" lang="chi" page="16b" n="7">智斷功德乃名己利。</sent>
<sent type="anno" lang="kor" page="16b" n="7">智斷功德이ᅀᅡ 己利라 ᄒᆞᄂᆞ니</sent>
<sent type="anno" lang="chi" page="16b" n="8">逮得己利乃堪爲人天福田。故號應供。</sent><!--이하 생략된 내용: 律文凡於應供須忖己德行全缺者。使忖己利也。蓋夫苦身而作端坐而食。擎跽而拜逆立而受。苟無己利之德其害非細。行人識之。-->
<sent type="anno" lang="kor" page="16b" n="8">己利 得호매 미처ᅀᅡ 어로 人天 福田이 ᄃᆞ외릴ᄊᆡ 應供이라 ᄒᆞ니라</sent>
<sent type="anno" lang="chi" page="16b-17a" n="9">諸有結者卽惑習之業爲二十五有之生因。</sent>
<sent type="anno" lang="kor" page="16b-17a" n="9">諸有結은 惑習의 業이 二十^五有의 나논 因이 ᄃᆞ외ᄂᆞ니</sent>
<sent type="anno" lang="chi" page="17a" n="1">以因盡則果亡。是謂不生也。</sent>
<sent type="anno" lang="kor" page="17a" n="1">因이 다ᄋᆞ면 果ㅣ 업ᄂᆞ니 이ᄅᆞᆯ 닐온 不生이라</sent>
<sent type="anno" lang="chi" page="17a" n="2">小乘有定無慧</sent>
<sent type="anno" lang="kor" page="17a" n="2">小乘은 定이 잇고 慧 업서</sent>
<sent type="anno" lang="chi" page="17a" n="3">爲偏縛未得自在。</sent>
<sent type="anno" lang="kor" page="17a" n="3">기우루 얽ᄆᆡ여 自在티 몯거니와</sent>
<sent type="anno" lang="chi" page="17a" n="4">今云心得自在。</sent>
<sent type="anno" lang="kor" page="17a" n="4">이제 닐오ᄃᆡ ᄆᆞᅀᆞ미 自在타 호ᄆᆞᆫ</sent>
<sent type="anno" lang="chi" page="17a" n="5">乃是定慧兩足俱解脫人。</sent>
<sent type="anno" lang="kor" page="17a" n="5">定과 慧와 둘히 足ᄒᆞ야 다 解脫ᄒᆞᆫ 사ᄅᆞ밀ᄊᆡ니</sent>
<sent type="anno" lang="chi" page="17a" n="6">以明大阿羅漢影響衆爾。</sent>
<sent type="anno" lang="kor" page="17a" n="6">大阿羅漢이 影響衆인 ᄃᆞᆯ ᄇᆞᆯ기니라</sent>
<sent type="anno2" lang="kor" page="17a" n="7">影은 그리메오 響ᄋᆞᆫ 뫼ᅀᅡ리니</sent>
<sent type="anno2" lang="kor" page="17a" n="8">이 衆이 부텻 說法을 조차</sent>
<sent type="anno2" lang="kor" page="17a" n="9">眞實ㅅ 敎化ᄅᆞᆯ 돕ᄉᆞᄫᅡ 펴미 影響 ᄀᆞᆮᄒᆞᆯ씨라</sent>
<sent type="main" lang="chi" page="17b" n="1">其名曰：阿若憍陳如、摩訶迦葉、優樓頻螺迦葉、</sent><!--이하 출전: 大方便佛報恩經 第1卷 http://tripitaka.cbeta.org/T03n0156_001 -->
<sent type="main" lang="kor" page="17b" n="1">그 일후미 阿若憍陳如와 摩訶迦葉과 優樓頻螺迦葉과</sent>
<sent type="main" lang="chi" page="17b" n="2">伽耶迦葉、那提迦葉舍利弗、</sent>
<sent type="main" lang="kor" page="17b" n="2">伽耶迦葉과 那提迦葉과 舍利弗와</sent>
<sent type="main" lang="chi" page="17b" n="3">大目揵連、摩訶迦旃延、阿㝹樓馱、</sent>
<sent type="main" lang="kor" page="17b" n="3">大目揵連과 摩訶迦栴延과 阿㝹樓馱와</sent>
<sent type="anno" lang="kor" page="17b" n="4">阿㝹樓馱ᄂᆞᆫ 阿那律이라</sent>
<sent type="main" lang="chi" page="17b-18a" n="5">劫賓那、憍梵波提、離婆多、</sent>
<sent type="main" lang="kor" page="17b-18a" n="5">劫賓那^와 憍梵波提와 離婆多와</sent>
<sent type="main" lang="chi" page="18a" n="1">畢陵伽婆蹉、薄拘羅、摩訶拘絺羅、</sent>
<sent type="main" lang="kor" page="18a" n="1">畢陵伽婆蹉와 薄拘羅와 摩訶拘絺羅와</sent>
<sent type="main" lang="chi" page="18a" n="2">難陀、孫陀羅難陀、富樓那彌多羅尼子、</sent>
<sent type="main" lang="kor" page="18a" n="2">難陀와 孫陀羅難陀와 富樓那彌多羅尼子와</sent>
<sent type="main" lang="chi" page="18a" n="3">須菩提、阿難、羅睺羅。</sent>
<sent type="main" lang="kor" page="18a" n="3">須菩提와 阿難과 羅睺羅와</sent>
<sent type="main" lang="chi" page="18a-18b" n="4">如是衆所知識大阿羅漢等。</sent>
<sent type="main" lang="kor" page="18a-18b" n="4">이러ᄐᆞᆺ ᄒᆞᆫ 모다 ^ 아논 大阿羅漢ᄃᆞᆯ히며</sent>
<sent type="anno" lang="chi" page="18b" n="1">佛有十大弟子。為法王法臣各備眾德。</sent><!--이하 출전: 法華經要解 第1卷 http://tripitaka.cbeta.org/X30n0602_001 -->
<sent type="anno" lang="kor" page="18b" n="1">十大弟子ㅣ 各各 한 德이 ᄀᆞ조ᄃᆡ</sent>
<sent type="anno" lang="chi" page="18b" n="2">權示專門</sent>
<sent type="anno" lang="kor" page="18b" n="2">權으로 專門을 뵈야</sent>
<sent type="anno2" lang="kor" page="18b" n="3">專은 올씨라</sent>
<sent type="anno" lang="chi" page="18b" n="4">輔弼大化。故</sent>
<sent type="anno" lang="kor" page="18b" n="4">큰 敎化ᄅᆞᆯ 돕ᄉᆞᄫᆞᆯᄊᆡ</sent>
<sent type="anno" lang="chi" page="18b" n="5">大迦葉頭陀第一。</sent>
<sent type="anno" lang="kor" page="18b" n="5">大迦葉은 頭陀 第一이오</sent>
<sent type="anno" lang="chi" page="18b" n="6">身子智慧第一。</sent>
<sent type="anno" lang="kor" page="18b" n="6">舍利弗은 智慧 第一이오</sent>
<sent type="anno" lang="chi" page="18b" n="7">目連神通。</sent>
<sent type="anno" lang="kor" page="18b" n="7">目揵連은 神通 第一이오</sent>
<sent type="anno" lang="chi" page="18b" n="8">旃延論議。</sent>
<sent type="anno" lang="kor" page="18b" n="8">迦栴延은 論議 第一이오</sent>
<sent type="anno" lang="chi" page="18b" n="9">阿[少/兔]天眼。</sent>
<sent type="anno" lang="kor" page="18b" n="9">阿那律은 天眼 第一이오</sent>
<sent type="anno" lang="chi" page="18b" n="10">富那說法。</sent>
<sent type="anno" lang="kor" page="18b" n="10">富樓那ᄂᆞᆫ 說法 第一이오</sent>
<sent type="anno" lang="chi" page="18b-19a" n="11">善吉解空。</sent>
<sent type="anno" lang="kor" page="18b-19a" n="11">須菩提ᄂᆞᆫ 解^空 第一이오</sent>
<sent type="anno" lang="chi" page="19a" n="1">阿難多聞。</sent>
<sent type="anno" lang="kor" page="19a" n="1">阿難ᄋᆞᆫ 多聞 第一이오</sent>
<sent type="anno" lang="chi" page="19a" n="2">波離持律。</sent>
<sent type="anno" lang="kor" page="19a" n="2">離婆多ᄂᆞᆫ 持律 第一이오</sent>
<sent type="anno" lang="chi" page="19a" n="3">羅云密行。各居第一。</sent><!--이하 如孔門十哲之列。是其常數。생략-->
<sent type="anno" lang="kor" page="19a" n="3">羅睺羅ᄂᆞᆫ 密行 第一이라</sent>
<sent type="anno" lang="chi" page="19a" n="4">今從憍陳至羅云有二十人者。旁兼眾德圓彰法化也。</sent><!--이하 생략된 내용: 亦各有第一之德。增一阿含云。憍陳初悟解。優樓供養眾。伽耶伏諸結。那提善教化。劫賓知星宿。憍梵受天供。離婆不倒亂。畢陵能苦坐。薄拘壽不夭。俱絺善答難。孫陀容挺特。各第一也。眾所知識者。其德顯著故。諸名緣義非經要旨。不必繁講。-->
<sent type="anno" lang="kor" page="19a" n="4">憍陳如브터 羅睺羅ㅅᄀᆞ자ᇰ 다 한 德이 ᄀᆞᄌᆞ니 法化ᄅᆞᆯ 두려ᄫᅵ ᄇᆞᆯ기니라</sent>
<sent type="anno2" lang="kor" page="19a" n="5">解空ᄋᆞᆫ 空ᄋᆞᆯ 알씨오</sent>
<sent type="anno2" lang="kor" page="19a" n="6">持律은 律을 디닐씨오</sent>
<sent type="anno2" lang="kor" page="19a" n="7">密行ᄋᆞᆫ 秘密ᄒᆞᆫ ᄒᆡᇰ뎌기라</sent>
<sent type="main" lang="chi" page="19a" n="8">復有學、無學二千人。</sent><!--이하 출전: T09n0262_001 妙法蓮華經 第1卷 http://tripitaka.cbeta.org/T09n0262_001 -->
<sent type="main" lang="kor" page="19a" n="8">ᄯᅩ 學無學 二千 사ᄅᆞᆷ과</sent>
<sent type="anno" lang="kor" page="19a-19b" n="9">學^無學ᄋᆞᆫ ᄇᆡ홀 일 업슨 사ᄅᆞᄆᆡ게 ᄇᆡ홀씨라</sent>
<sent type="main" lang="chi" page="19b" n="1">摩訶波闍波提比丘尼，與眷屬六千人俱。</sent>
<sent type="main" lang="kor" page="19b" n="1">摩訶波闍波提比丘尼 眷屬 六千 사ᄅᆞᆷ ᄃᆞ려 와 이시며</sent>
<sent type="anno" lang="kor" page="19b" n="2">摩訶波闍波提ᄂᆞᆫ 大愛道ㅣ라 ᄒᆞ논 마리라</sent>
<sent type="main" lang="chi" page="19b" n="3">羅睺羅母耶輸陀羅比丘尼，亦與眷屬俱。</sent>
<sent type="main" lang="kor" page="19b" n="3">羅睺羅ᄋᆡ 어마님 耶輸陀羅比丘尼 ᄯᅩ 眷屬 ᄃᆞ려 와 이시며</sent>
<sent type="anno" lang="kor" page="19b-20a" n="4">大愛道와 耶輸왜 다 자최ᄅᆞᆯ 뵈야 드틀와 ᄀᆞᆮᄂᆞᆫ 影響衆^이라</sent>
<sent type="main" lang="chi" page="20a" n="1">菩薩摩訶薩八萬人，皆於阿耨多羅三藐三菩提不退轉；</sent>
<sent type="main" lang="kor" page="20a" n="1">菩薩摩訶薩 八萬 사ᄅᆞ미 다 阿耨多羅三藐三菩提예 므르디 아니ᄒᆞ샤</sent>
<sent type="main" lang="chi" page="20a" n="2">皆得陀羅尼；樂說辯才，</sent>
<sent type="main" lang="kor" page="20a" n="2">다 陀羅尼와 樂說辯才ᄅᆞᆯ 得ᄒᆞ샤</sent>
<sent type="main" lang="chi" page="20a" n="3">轉不退轉法輪；</sent>
<sent type="main" lang="kor" page="20a" n="3">므르디 아니ᄒᆞᇙ 法輪을 그우리샤</sent>
<sent type="main" lang="chi" page="20a" n="4">供養無量百千諸佛，</sent>
<sent type="main" lang="kor" page="20a" n="4">無量 百千 諸佛을 供養ᄒᆞᅀᆞᄫᅡ</sent>
<sent type="main" lang="chi" page="20a-20b" n="5">於諸佛所殖衆德本，</sent>
<sent type="main" lang="kor" page="20a-20b" n="5">諸佛^ᄭᅴ 한 德根源을 시므샤</sent>
<sent type="main" lang="chi" page="20b" n="1">常爲諸佛之所稱歎；</sent>
<sent type="main" lang="kor" page="20b" n="1">샤ᇰ녜 諸佛이 일ᄏᆞ라 讚嘆ᄒᆞ시며</sent>
<sent type="main" lang="chi" page="20b" n="2">以慈修身，善入佛慧；</sent>
<sent type="main" lang="kor" page="20b" n="2">慈로 몸 닷가 부텻 慧예 잘 드르샤</sent>
<sent type="main" lang="chi" page="20b" n="3">通達大智，</sent>
<sent type="main" lang="kor" page="20b" n="3">大智예 通達ᄒᆞ샤</sent>
<sent type="anno" lang="kor" page="20b" n="4">通達ᄋᆞᆫ ᄉᆞᄆᆞᄎᆞᆯ씨라</sent>
<sent type="main" lang="chi" page="20b" n="5">到於彼岸；</sent>
<sent type="main" lang="kor" page="20b" n="5">뎌 녁 ᄀᆞᅀᅢ 다ᄃᆞᄅᆞ샤</sent>
<sent type="main" lang="chi" page="20b" n="6">名稱</sent>
<sent type="main" lang="kor" page="20b" n="6">名稱이</sent>
<sent type="anno" lang="kor" page="20b" n="7">稱은 마ᄌᆞᆯ씨니 德의 實이 일훔과 마ᄌᆞᆯ씨라</sent>
<sent type="main" lang="chi" page="20b" n="8">普聞無量世界，</sent>
<sent type="main" lang="kor" page="20b" n="8">無量 世界예 너비 들이샤</sent>
<sent type="main" lang="chi" page="20b-21a" n="9">能度無數百千衆生。</sent>
<sent type="main" lang="kor" page="20b-21a" n="9">無數ᄒᆞᆫ 百千 衆^生ᄋᆞᆯ 잘 濟渡ᄒᆞ시ᄂᆞᆫ 분내러시니</sent>
<sent type="anno" lang="chi" page="21a" n="1">菩薩摩訶薩者。謂菩薩中之大菩薩。即地上等覺之列。</sent><!--이하 출전: 法華經要解 第1卷 http://tripitaka.cbeta.org/X30n0602_001 -->
<sent type="anno" lang="kor" page="21a" n="1">摩訶薩ᄋᆞᆫ 地 우흿 等覺菩薩ᄃᆞᆯ히라</sent>
<sent type="anno" lang="chi" page="21a" n="2">八地已上名不退位。</sent>
<sent type="anno" lang="kor" page="21a" n="2">八地롯 우히 不退位오</sent>
<sent type="anno2" lang="kor" page="21a" n="3">退ᄂᆞᆫ 므를씨라</sent>
<sent type="anno" lang="chi" page="21a" n="4">五地七地得陀羅尼。說決定法名不退輪。</sent>
<sent type="anno" lang="kor" page="21a" n="4">五地 七地 陀羅尼ᄅᆞᆯ 得ᄒᆞ야 決定法을 닐우미 不退輪이라</sent>
<sent type="anno" lang="chi" page="21a" n="5">住不退位者。得是道以處已。</sent>
<sent type="anno" lang="kor" page="21a" n="5">不退位예 住호ᄆᆞᆫ 이 道ᄅᆞᆯ 得ᄒᆞ야 제 가져 이쇼미오</sent>
<sent type="anno" lang="chi" page="21a" n="6">轉不退輪者。運是道以利人。</sent>
<sent type="anno" lang="kor" page="21a" n="6">不退輪을 轉호ᄆᆞᆫ 이 道ᄅᆞᆯ 뮈워 ᄂᆞᄆᆞᆯ 利케 ᄒᆞᆯ씨니</sent>
<sent type="anno" lang="chi" page="21a-21b" n="7">此自覺覺他之德也。</sent>
<sent type="anno" lang="kor" page="21a-21b" n="7">自^覺ᄒᆞ고 覺他ᄒᆞᄂᆞᆫ 德이라</sent>
<sent type="anno" lang="chi" page="21b" n="1">以慈修身者意在共濟。</sent>
<sent type="anno" lang="kor" page="21b" n="1">慈로 몸 닷고ᄆᆞᆫ ᄠᅳ디 너비 濟渡호매 잇고</sent>
<sent type="anno" lang="chi" page="21b" n="2">善入佛慧謂能運漚和。</sent>
<sent type="anno" lang="kor" page="21b" n="2">부텻 慧예 잘 드로ᄆᆞᆫ 方便을 잘 ᄡᅳᆯ씨오</sent>
<sent type="anno" lang="chi" page="21b" n="3">通達大智則所證者明。</sent>
<sent type="anno" lang="kor" page="21b" n="3">大智예 通達호ᄆᆞᆫ 證호미 ᄇᆞᆰ고</sent>
<sent type="anno" lang="chi" page="21b" n="4">到於彼岸則所造者實。</sent>
<sent type="anno" lang="kor" page="21b" n="4">뎌 ᄀᆞᅀᅢ 다ᄃᆞ로ᄆᆞᆫ 나ᅀᅡ가미 實ᄒᆞ니</sent>
<sent type="anno" lang="chi" page="21b" n="5">此內德也。</sent>
<sent type="anno" lang="kor" page="21b" n="5">이ᄂᆞᆫ 內德이라</sent>
<sent type="anno" lang="chi" page="21b" n="6">由是充實著現。故名稱普聞。</sent>
<sent type="anno" lang="kor" page="21b" n="6">일로브터 實ᄒᆞᆫ 德이 나다날ᄊᆡ 일후미 너비 들이니</sent>
<sent type="anno" lang="chi" page="21b" n="7">此外德也。</sent>
<sent type="anno" lang="kor" page="21b" n="7">이ᄂᆞᆫ 外德이라</sent>
<sent type="anno" lang="chi" page="21b" n="8">內德通達則有見而化者。</sent>
<sent type="anno" lang="kor" page="21b" n="8">內德이 通達ᄒᆞ면 보아 化ᄒᆞ리 잇고</sent>
<sent type="anno" lang="chi" page="21b" n="9">外德普聞則有聞而化者。故</sent>
<sent type="anno" lang="kor" page="21b" n="9">外德이 너비 들이면 드러 化ᄒᆞ리 이실ᄊᆡ</sent>
<sent type="anno" lang="chi" page="21b" n="10">其所度至於無數百千。皆大菩薩之德。</sent>
<sent type="anno" lang="kor" page="21b" n="10">그 濟渡ᄒᆞ샤미 無數 百千에 니르니 다 大菩薩ㅅ 德이라</sent>
<sent type="anno" lang="chi" page="21b" n="11">地前所無矣。</sent>
<sent type="anno" lang="kor" page="21b" n="11">地前에 업슨 거시라</sent>
<sent type="main" lang="chi" page="21b-22a" n="12">其名曰：文殊師利菩薩、觀世音菩薩、得大勢菩薩、</sent><!--이하 출전: 妙法蓮華經卷第一 http://tripitaka.cbeta.org/T09n0262_001 -->
<sent type="main" lang="kor" page="21b-22a" n="12">그 일후미 ^ 文殊師利菩薩와 觀世音菩薩와 得大勢菩薩와</sent>
<sent type="main" lang="chi" page="22a" n="1">常精進菩薩、不休息菩薩、寶掌菩薩、</sent>
<sent type="main" lang="kor" page="22a" n="1">常精進菩薩와 不休息菩薩와 寶掌菩薩와</sent>
<sent type="main" lang="chi" page="22a" n="2">藥王菩薩、勇施菩薩、寶月菩薩、</sent>
<sent type="main" lang="kor" page="22a" n="2">藥王菩薩와 勇施菩薩와 寶月菩薩와</sent>
<sent type="main" lang="chi" page="22a-22b" n="3">月光菩薩、滿月菩薩、大力菩薩、</sent>
<sent type="main" lang="kor" page="22a-22b" n="3">月光菩薩와 滿月^菩薩와 大力菩薩와</sent>
<sent type="main" lang="chi" page="22b" n="1">無量力菩薩、越三界菩薩、跋陀婆羅菩薩、</sent>
<sent type="main" lang="kor" page="22b" n="1">無量力菩薩와 越三界菩薩와 跋陀婆羅菩薩와</sent>
<sent type="main" lang="chi" page="22b" n="2">彌勒菩薩、寶積菩薩、導師菩薩，</sent>
<sent type="main" lang="kor" page="22b" n="2">彌勒菩薩와 寶績菩薩와 導師菩薩와</sent>
<sent type="main" lang="chi" page="22b" n="3">如是等菩薩摩訶薩八萬人俱。</sent>
<sent type="main" lang="kor" page="22b" n="3">이러틋 ᄒᆞᆫ 菩薩摩訶薩 八萬 사ᄅᆞ미 다 와 겨시며</sent>
<sent type="anno" lang="chi" page="22b-23a" n="4">此經以智立體故</sent><!--출전: 妙法蓮華經解卷第一之一 http://tripitaka.cbeta.org/X30n0602_001 -->
<sent type="anno" lang="kor" page="22b-23a" n="4">이 經이 ^ 智로 體ᄅᆞᆯ 셸ᄊᆡ</sent>
<sent type="anno" lang="chi" page="23a" n="1">文殊居首。</sent>
<sent type="anno" lang="kor" page="23a" n="1">文殊ㅣ 爲頭ᄒᆞ야 겨시니</sent>
<sent type="anno" lang="chi" page="23a" n="2">葢文殊具大智妙德為法身體。</sent>
<sent type="anno" lang="kor" page="23a" n="2">文殊ㅣ 大智妙德이 ᄀᆞᄌᆞ샤 法身體 ᄃᆞ외샤</sent>
<sent type="anno" lang="chi" page="23a" n="3">為諸佛師為世間眼。</sent>
<sent type="anno" lang="kor" page="23a" n="3">諸佛ㅅ 스스ᇰ이 ᄃᆞ외시며 世間 누니 ᄃᆞ외샤</sent>
<sent type="anno" lang="chi" page="23a" n="4">開佛知見莫先於此。</sent>
<sent type="anno" lang="kor" page="23a" n="4">부텻 知見을 여르샤ᇙ뎬 이ᅌᅦ셔 앏셔니 업스시니</sent>
<sent type="anno" lang="chi" page="23a" n="5">餘各表此經之一德也。</sent>
<sent type="main" lang="kor" page="23a" n="5">년근 各各 이 經의 ᄒᆞᆫ 德을 表ᄒᆞ니라</sent>
<sent type="anno2" lang="kor" page="23a" n="6">表ᄂᆞᆫ 밧기니 나토다 혼 ᄠᅳ디라</sent>
<sent type="anno" lang="chi" page="23a" n="7">觀音助智行悲。</sent>
<sent type="anno" lang="kor" page="23a" n="7">觀音은 智ᄅᆞᆯ 도ᄫᅡ 悲ᄅᆞᆯ 行ᄒᆞ시고</sent>
<sent type="anno" lang="chi" page="23a" n="8">大勢具大德用。</sent>
<sent type="anno" lang="kor" page="23a" n="8">大勢ᄂᆞᆫ 큰 德用이 ᄀᆞᄌᆞ시고</sent>
<sent type="anno" lang="chi" page="23a" n="9">精進念不退轉。</sent>
<sent type="anno" lang="kor" page="23a" n="9">精進ᄋᆞᆫ 念이 므르디 아니ᄒᆞ시고</sent>
<sent type="anno" lang="chi" page="23a-23b" n="10">不息億劫勤修。</sent>
<sent type="anno" lang="kor" page="23a-23b" n="10">不息은 億劫을 브^즈러니 닷ᄀᆞ시고</sent>
<sent type="anno" lang="chi" page="23b" n="1">寶掌掌握法寶。</sent>
<sent type="anno" lang="kor" page="23b" n="1">寶掌ᄋᆞᆫ 法寶ᄅᆞᆯ 소ᇇ바다ᇰ애 쥐시고</sent>
<sent type="anno" lang="chi" page="23b" n="2">藥王應機發藥。</sent>
<sent type="anno" lang="kor" page="23b" n="2">藥王은 機ᄅᆞᆯ 조차 藥ᄋᆞᆯ 내시고</sent>
<sent type="anno" lang="chi" page="23b" n="3">勇施一切能捨。</sent>
<sent type="anno" lang="kor" page="23b" n="3">勇施ᄂᆞᆫ 一切ᄅᆞᆯ 能히 ᄇᆞ리시고</sent>
<sent type="anno" lang="chi" page="23b" n="4">寶月覺體明淨。</sent>
<sent type="anno" lang="kor" page="23b" n="4">寶月은 覺體 ᄇᆞᆯ가 조ᄒᆞ시고</sent>
<sent type="anno" lang="chi" page="23b" n="5">月光能除癡闇。</sent>
<sent type="anno" lang="kor" page="23b" n="5">月光은 어린 어두ᄫᅮᄆᆞᆯ 잘 더ᄅᆞ시고</sent>
<sent type="anno" lang="chi" page="23b" n="6">滿月兼上二德。</sent>
<sent type="anno" lang="kor" page="23b" n="6">滿月은 웃 두 德을 兼ᄒᆞ시고</sent>
<sent type="anno" lang="chi" page="23b" n="7">大力負荷大法。</sent>
<sent type="anno" lang="kor" page="23b" n="7">大力은 큰 法을 지여 메시고</sent>
<sent type="anno" lang="chi" page="23b" n="8">無量力對境不動。</sent>
<sent type="anno" lang="kor" page="23b" n="8">無量力은 境을 對ᄒᆞ야셔 뮈디 아니ᄒᆞ시고</sent>
<sent type="anno" lang="chi" page="23b" n="9">越三界不現身意。</sent>
<sent type="anno" lang="kor" page="23b" n="9">越三界ᄂᆞᆫ 身意ᄅᆞᆯ 現티 아니ᄒᆞ시고</sent>
<sent type="anno" lang="chi" page="23b" n="10">跋陀羅善護正見。</sent>
<sent type="anno" lang="kor" page="23b" n="10">跋陀羅ᄂᆞᆫ 正見을 이대 護念ᄒᆞ시고</sent>
<sent type="anno" lang="chi" page="23b" n="11">彌勒以慈續佛。</sent>
<sent type="anno" lang="kor" page="23b" n="11">彌勒은 慈로 부텨ᄅᆞᆯ 니ᅀᅳ시고</sent>
<sent type="anno" lang="chi" page="23b-24a" n="12">寶積能聚能利。</sent>
<sent type="anno" lang="kor" page="23b-24a" n="12">寶績은 能히 모도고 能히 利^ᄒᆞ시고</sent>
<sent type="anno" lang="chi" page="24a" n="1">導師導邪入正。</sent>
<sent type="anno" lang="kor" page="24a" n="1">導師ᄂᆞᆫ 邪ᄅᆞᆯ ᅘᅧ 正에 드리시니</sent>
<sent type="anno" lang="chi" page="24a" n="2">此八萬之上首一經之表法也。</sent>
<sent type="anno" lang="kor" page="24a" n="2">이 八萬 菩薩ㅅ 上首ㅣ ᄒᆞᆫ 經엣 表法이라</sent>
<sent type="anno" lang="chi" page="24a" n="3">蓋由大智開佛知見。</sent>
<sent type="anno" lang="kor" page="24a" n="3">大智로 부텻 知見 여로ᄆᆞᆯ 브터</sent>
<sent type="anno" lang="chi" page="24a" n="4">而助智以悲歷備眾德。</sent>
<sent type="anno" lang="kor" page="24a" n="4">智ᄅᆞᆯ 도ᄫᅩᄃᆡ 悲로 ᄒᆞ며 여러 德을 ᄀᆞ초 디내야</sent>
<sent type="anno" lang="chi" page="24a" n="5">乃至導邪入正。</sent>
<sent type="anno" lang="kor" page="24a" n="5">邪ᄅᆞᆯ ᅘᅧ 正에 드료매 니를면</sent>
<sent type="anno" lang="chi" page="24a" n="6">則一乘之體具萬行之用全矣。</sent>
<sent type="anno" lang="kor" page="24a" n="6">一乘의 體 ᄀᆞᄌᆞ며 萬行ᄋᆡ 用이 올리라</sent>
<sent type="anno" lang="chi" page="24a" n="7">不列普賢者。自觀音已下皆普賢之行。</sent>
<sent type="anno" lang="kor" page="24a" n="7">普賢을 아니 버료믄 觀音ᄋᆞ롯 아래 다 普賢行이어신마ᄅᆞᆫ</sent>
<sent type="anno" lang="chi" page="24a" n="8">但初且以智立體開佛知見。</sent>
<sent type="anno" lang="kor" page="24a" n="8">오직 처ᅀᅥ믄 아직 智로 體ᄅᆞᆯ 셰여 부텻 知見을 열오</sent>
<sent type="anno" lang="chi" page="24a" n="9">終至以行成德。乃見普賢</sent>
<sent type="anno" lang="kor" page="24a" n="9">乃終애 行ᄋᆞ로 德 일우메 다ᄃᆞ라ᅀᅡ 普賢을 나토니</sent>
<sent type="anno" lang="chi" page="24a" n="10">各專表也。</sent>
<sent type="anno" lang="kor" page="24a" n="10">各各 오로 表ᄒᆞ니라</sent>
<sent type="main" lang="chi" page="24a-24b" n="11">爾時釋提桓因，與其眷屬二萬天子俱。</sent><!--이하 출전: 妙法蓮華經卷第一 http://tripitaka.cbeta.org/T09n0262_001 -->
<sent type="main" lang="kor" page="24a-24b" n="11">그^제 釋提桓因이 眷屬 二萬 天子 ᄃᆞ려 와 이시며</sent>
<sent type="main" lang="chi" page="24b" n="1">復有名月天子、普香天子、寶光天子、四大天王，</sent>
<sent type="main" lang="kor" page="24b" n="1">ᄯᅩ 名月天子와 [ᄃᆞ리라] 普香天子와 [벼리라] 寶光天子와[ᄒᆡ라] 四大天王이</sent>
<sent type="main" lang="chi" page="24b" n="2">與其眷屬萬天子俱。</sent>
<sent type="main" lang="kor" page="24b" n="2">眷屬 萬 天子 ᄃᆞ려 와 이시며</sent>
<sent type="main" lang="chi" page="24b-25a" n="3">自在天子、大自在天子，</sent>
<sent type="main" lang="kor" page="24b-25a" n="3">自在天子와 [化樂天 主ㅣ라] 大自在^天子ㅣ[他化天 主ㅣ라]</sent>
<sent type="main" lang="chi" page="25a" n="1">與其眷屬三萬天子俱。</sent>
<sent type="main" lang="kor" page="25a" n="1">眷屬 三萬 天子 ᄃᆞ려 와 이시며</sent>
<sent type="main" lang="chi" page="25a" n="2">娑婆世界主梵天王——尸棄大梵、</sent>
<sent type="main" lang="kor" page="25a" n="2">娑婆世界 主梵天王 尸棄大梵과</sent>
<sent type="anno" lang="kor" page="25a" n="3">尸棄ᄂᆞᆫ 大梵天王ㅅ 일후미니 初禪 三天 王이라</sent>
<sent type="anno" lang="kor" page="25a" n="4">二禪으롯 우흔 말ᄊᆞ미 업슬ᄊᆡ 大梵天王이 娑婆世界ᄅᆞᆯ ᄀᆞᅀᆞᆷ아ᄂᆞ니라</sent>
<sent type="main" lang="chi" page="25a" n="5">光明大梵等，</sent>
<sent type="main" lang="kor" page="25a" n="5">光明大梵ᄃᆞᆯ히</sent>
<sent type="anno" lang="kor" page="25a" n="6">二禪 三千 王이니</sent>
<sent type="anno" lang="kor" page="25a-25b" n="7">오직 ^ 無量心을 더 닷가</sent>
<sent type="anno" lang="kor" page="25b" n="1">果報ㅣ 어디러</sent>
<sent type="anno" lang="kor" page="25b" n="2">王이 ᄃᆞ외디ᄫᅵ ᄀᆞᅀᆞᆷ아논 ᄃᆡᆫ 업스니라</sent>
<sent type="anno" lang="kor" page="25b" n="3">無量ᄋᆞᆫ 慈悲喜捨 四無量이라</sent>
<sent type="main" lang="chi" page="25b" n="4">與其眷屬萬二千天子俱。</sent>
<sent type="main" lang="kor" page="25b" n="4">眷屬 萬 二千 天子 ᄃᆞ려 와 이시며</sent>
<sent type="main" lang="chi" page="25b" n="5">有八龍王——難陀龍王、跋難陀龍王、娑伽羅龍王、</sent>
<sent type="main" lang="kor" page="25b" n="5">여듧 龍王 難陀龍王과 跋難陀龍王과 娑伽羅龍王과</sent>
<sent type="main" lang="chi" page="25b-26a" n="6">和脩吉龍王、德叉迦龍王、阿那婆達多龍王、</sent>
<sent type="main" lang="kor" page="25b-26a" n="6">和修吉龍王과 德叉迦龍王^과 阿那婆達多龍王과</sent>
<sent type="main" lang="chi" page="26a" n="1">摩那斯龍王、優鉢羅龍王等，各與若干百千眷屬俱。</sent>
<sent type="main" lang="kor" page="26a" n="1">摩那斯龍王과 優鉢羅龍王ᄃᆞᆯ히 各各 若干 百千 眷屬 ᄃᆞ려 와 이시며</sent>
<sent type="anno" lang="chi" page="26a" n="2">難陀此云喜。</sent><!--이하 출전: 法華經要解 第1卷 http://tripitaka.cbeta.org/X30n0602_001 -->
<sent type="anno" lang="kor" page="26a" n="2">難陀ᄂᆞᆫ 깃브다 혼 마리오</sent>
<sent type="anno" lang="chi" page="26a" n="3">跋云賢。</sent>
<sent type="anno" lang="kor" page="26a" n="3">跋ᄋᆞᆫ 어디다 혼 마리니</sent>
<sent type="anno" lang="chi" page="26a" n="4">以時雨喜物有賢德故。</sent>
<sent type="anno" lang="kor" page="26a" n="4">時節ㅅ 비로 萬物을 깃겨 어딘 德이 잇다 혼 ᄠᅳ디라</sent>
<sent type="anno" lang="chi" page="26a" n="5">二龍乃目連所降者。</sent>
<sent type="anno" lang="kor" page="26a" n="5">이 두 龍이 兄弟니 目連의 降服ᄒᆡ온 龍이라</sent>
<sent type="anno" lang="chi" page="26a-26b" n="6">娑伽羅云海。</sent>
<sent type="anno" lang="kor" page="26a-26b" n="6">娑伽羅ᄂᆞᆫ 바ᄅᆞ리라 혼 마리^오</sent>
<sent type="anno" lang="chi" page="26b" n="1">和修吉云多頭。</sent>
<sent type="anno" lang="kor" page="26b" n="1">和修吉ᄋᆞᆫ 머리 하다 혼 마리오</sent>
<sent type="anno" lang="chi" page="26b" n="2">德叉迦云現毒。</sent>
<sent type="anno" lang="kor" page="26b" n="2">德叉迦ᄂᆞᆫ 毒 내ᄂᆞ다 혼 마리오</sent>
<sent type="anno" lang="chi" page="26b" n="3">阿耨達池名。</sent>
<sent type="anno" lang="kor" page="26b" n="3">阿那婆達多ᄅᆞᆯ 그르 닐어 阿耨達이라 ᄒᆞᄂᆞ니 熱惱ㅣ 업다 혼 마리니 못 일후미라</sent>
<sent type="anno" lang="chi" page="26b" n="4">其餘諸龍，受快樂時，即有熱沙，墮其身上，</sent><!--이하 추정되는 원문은 언해문과 대략적으로 대응되는 것을 옮김. 이하 출전: 起世因本經卷第一 http://tripitaka.cbeta.org/mobile/index.php?index=T01n0025_001 -->
<sent type="anno" lang="kor" page="26b" n="4">녀느 龍ᄋᆞᆫ 快樂 受ᄒᆞᇙ 時節에 더ᄫᅳᆫ 몰애 몸 우희 ᄠᅥ러디거든</sent>
<sent type="anno" lang="chi" page="26b" n="5">彼等諸龍，皆失天形色，</sent>
<sent type="anno" lang="kor" page="26b" n="5">뎌 龍ᄃᆞᆯ히 하ᄂᆞᆳ 形色ᄋᆞᆯ 일코</sent>
<sent type="anno" lang="chi" page="26b" n="6">現蛇形色，</sent>
<sent type="anno" lang="kor" page="26b" n="6">ᄇᆡ야ᄆᆡ 形色ᄋᆞᆯ 現ᄒᆞ며</sent>
<sent type="anno" lang="chi" page="26b" n="7">所有諸龍，遊戲樂時，金翅鳥王，飛入其宮，</sent>
<sent type="anno" lang="kor" page="26b" n="7">ᄯᅩ 노녀 즐기ᇙ 時節에 金翅鳥ㅣ ᄂᆞ라 宮의 들어든</sent>
<sent type="anno" lang="chi" page="26b" n="8">以恐怖故，即失天色，</sent>
<sent type="anno" lang="kor" page="26b" n="8">두리여 하ᄂᆞᆳ 形色 일코</sent>
<sent type="anno" lang="chi" page="26b-27a" n="9">現蛇形色，</sent>
<sent type="anno" lang="kor" page="26b-27a" n="9">ᄇᆡ야ᄆᆡ 形色^ᄋᆞᆯ 現ᄒᆞᄂᆞ니</sent>
<sent type="anno" lang="chi" page="27a" n="1">阿耨達多龍王不爾</sent><!--앞 부분에 '阿耨達多龍王，無如此事'도 나옴-->
<sent type="anno" lang="kor" page="27a" n="1">阿耨達龍王ᄋᆞᆫ 이 이리 다 업스니라</sent>
<sent type="anno" lang="chi" page="27a" n="2">若金翅鳥，生如是心：『我今欲入阿耨達多龍王宮殿。』</sent>
<sent type="anno" lang="kor" page="27a" n="2">ᄒᆞ다가 金翅鳥ㅣ 阿耨達龍王宮의 들오져 ᄒᆞ면</sent>
<sent type="anno" lang="chi" page="27a" n="3">時彼金翅，以報劣故即自受苦，</sent>
<sent type="anno" lang="kor" page="27a" n="3">즉자히 제ᅀᅡ 受苦ᄒᆞᄂᆞ니라</sent>
<sent type="anno" lang="chi" page="27a" n="4">摩那斯云大身。</sent><!--이하 출전: 法華經要解 第1卷 http://tripitaka.cbeta.org/X30n0602_001 -->
<sent type="anno" lang="kor" page="27a" n="4">摩那斯ᄂᆞᆫ 큰 모미라 혼 마리오</sent>
<sent type="anno" lang="chi" page="27a" n="5">優鉢羅云青蓮池。</sent>
<sent type="anno" lang="kor" page="27a" n="5">優鉢羅ᄂᆞᆫ 이 龍이 靑蓮 모새 이실ᄊᆡ 일훔 지흐니라</sent>
<sent type="anno" lang="chi" page="27a" n="6">若干即不定數。謂不勝數也。</sent>
<sent type="anno" lang="kor" page="27a" n="6">若干ᄋᆞᆫ 一定티 아니ᄒᆞᆫ 數ㅣ니 몯 니르혤씨라</sent>
<sent type="main" lang="chi" page="27a" n="7">有四緊那羅王——法緊那羅王、妙法緊那羅王、</sent><!--이하 출전: 妙法蓮華經卷第一 http://tripitaka.cbeta.org/T09n0262_001 -->
<sent type="main" lang="kor" page="27a" n="7">네 緊那羅王 法緊那羅王과 妙法緊那羅王과</sent>
<sent type="main" lang="chi" page="27a-27b" n="8">大法緊那羅王、持法緊那羅王，</sent>
<sent type="main" lang="kor" page="27a-27b" n="8">大法緊那^羅王과 持法緊那羅王이</sent>
<sent type="main" lang="chi" page="27b" n="1">各與若干百千眷屬俱。</sent>
<sent type="main" lang="kor" page="27b" n="1">各各 若干 百千 眷屬 ᄃᆞ려 와 이시며</sent>
<sent type="anno" lang="chi" page="27b" n="2">緊那此云疑神。似人而有角可疑。亦云歌神。隨佛說法皆能歌之。故</sent>
<sent type="anno" lang="kor" page="27b" n="2">緊那羅ㅣ 부톄 說法ᄒᆞ신다마다 다 能히 놀애 브를ᄊᆡ</sent><!--'說法ᄒᆞ신다마다'의 '說法ᄒᆞ신 다마다'로 판단할 수도 있을 듯함. 이하 출전: 法華經要解 第1卷 http://tripitaka.cbeta.org/X30n0602_001 -->
<sent type="anno" lang="chi" page="27b" n="3">皆名法也。</sent>
<sent type="anno" lang="kor" page="27b" n="3">다 일후ᄆᆞᆯ 法이라 ᄒᆞ니</sent>
<sent type="anno" lang="chi" page="27b" n="4">法緊歌四諦。</sent>
<sent type="anno" lang="kor" page="27b" n="4">法緊ᄋᆞᆫ 四諦ᄅᆞᆯ 브르고</sent>
<sent type="anno" lang="chi" page="27b" n="5">妙緊歌十二緣。</sent>
<sent type="anno" lang="kor" page="27b" n="5">妙緊ᄋᆞᆫ 十二 因緣을 브르고</sent>
<sent type="anno" lang="chi" page="27b" n="6">大緊歌六度。</sent>
<sent type="anno" lang="kor" page="27b" n="6">大緊ᄋᆞᆫ 六度ᄅᆞᆯ 브르고</sent>
<sent type="anno" lang="chi" page="27b" n="7">持緊歌一乘。</sent>
<sent type="anno" lang="kor" page="27b" n="7">持緊ᄋᆞᆫ 一乘ᄋᆞᆯ 브르ᄂᆞ니라</sent>
<sent type="main" lang="chi" page="27b-28a" n="8">有四乾闥婆王——樂乾闥婆王、</sent><!--이하 출전: 妙法蓮華經卷第一 http://tripitaka.cbeta.org/T09n0262_001 이하 출전 표시는 따로 하지 않음-->
<sent type="main" lang="kor" page="27b-28a" n="8">네 乾闥婆王 樂乾闥婆^王과</sent>
<sent type="main" lang="chi" page="28a" n="1">樂音乾闥婆王、美乾闥婆王、美音乾闥婆王，</sent>
<sent type="main" lang="kor" page="28a" n="1">樂音乾闥婆王과 美乾闥婆王과 美音乾闥婆王이</sent>
<sent type="main" lang="chi" page="28a" n="2">各與若干百千眷屬俱。</sent>
<sent type="main" lang="kor" page="28a" n="2">各各 若干 百千 眷屬 ᄃᆞ려 와 이시며</sent>
<sent type="anno" lang="chi" page="28a" n="3">樂謂歌舞等伎。</sent>
<sent type="anno" lang="kor" page="28a" n="3">樂ᄋᆞᆫ 푸ᇰᄅᆔ니 놀애 춤 等엣 ᄌᆡ죄라</sent>
<sent type="anno" lang="chi" page="28a" n="4">樂音謂鼓節絃管。</sent>
<sent type="anno" lang="kor" page="28a" n="4">樂音은 푸ᇰ륫 소리니 붑 티ᄂᆞᆫ ᄆᆞᄃᆡ며 시우대ᄅᆞᆯ 니르니라</sent>
<sent type="anno" lang="chi" page="28a" n="5">美即伎中勝者。</sent>
<sent type="anno" lang="kor" page="28a" n="5">美ᄂᆞᆫ 아ᄅᆞᆷ다ᄫᆞᆯ씨니 푸ᇰ륫 ᄌᆡ좃 中에 ᄆᆞᆺ 잘 ᄒᆞᆯ씨라</sent>
<sent type="anno" lang="chi" page="28a" n="6">美音音中勝者。</sent>
<sent type="anno" lang="kor" page="28a" n="6">美音은 푸ᇰ륫 소릿 中에 ᄆᆞᆺ 됴ᄒᆞᆯ씨라</sent>
<sent type="main" lang="chi" page="28a-28b" n="7">有四阿修羅王——婆稚阿修羅王、</sent>
<sent type="main" lang="kor" page="28a-28b" n="7">네 阿^脩羅王 婆稚阿脩羅王과</sent>
<sent type="main" lang="chi" page="28b" n="1">佉羅騫馱阿修羅王、毘摩質多羅阿修羅王、羅睺阿修羅王，</sent>
<sent type="main" lang="kor" page="28b" n="1">佉羅騫馱阿脩羅王과 毗摩質多羅阿脩羅王과 羅睺阿脩羅王이</sent>
<sent type="main" lang="chi" page="28b" n="2">各與若干百千眷屬俱。</sent>
<sent type="main" lang="kor" page="28b" n="2">各各 若干 百千 眷屬 ᄃᆞ려 와 이시며</sent>
<sent type="anno" lang="chi" page="28b" n="3">婆稚云有縛。</sent>
<sent type="anno" lang="kor" page="28b" n="3">婆稚ᄂᆞᆫ 얽ᄆᆡᅇᅵ다 혼 마리니</sent>
<sent type="anno" lang="chi" page="28b" n="4">好鬬戰故。</sent>
<sent type="anno" lang="kor" page="28b" n="4">싸호ᄆᆞᆯ 즐겨</sent>
<sent type="anno" lang="chi" page="28b-29a" n="5">없음</sent>
<sent type="anno" lang="kor" page="28b-29a" n="5">제 軍 알ᄑᆡ 가다가 帝釋^손ᄃᆡ ᄆᆡᅇᅵᄂᆞ니라</sent>
<sent type="anno" lang="chi" page="29a" n="1">佉羅云廣肩。</sent>
<sent type="anno" lang="kor" page="29a" n="1">佉羅騫馱ᄂᆞᆫ 엇게 넙다 혼 마리니</sent>
<sent type="anno" lang="chi" page="29a" n="2">涌海水者。</sent>
<sent type="anno" lang="kor" page="29a" n="2">바ᄅᆞᆳ 므를 소사오ᄅᆞ게 ᄒᆞᄂᆞ니라</sent>
<sent type="anno" lang="chi" page="29a" n="3">毗摩質多云海水波音。</sent>
<sent type="anno" lang="kor" page="29a" n="3">毗摩質多ᄂᆞᆫ 바ᄅᆞᆳ 믌겴 소리라 혼 마리니</sent>
<sent type="anno" lang="chi" page="29a" n="4">擊海波者。</sent>
<sent type="anno" lang="kor" page="29a" n="4">바ᄅᆞᆳ 므를 텨 겨를 니르왇ᄂᆞ니라</sent>
<sent type="anno" lang="chi" page="29a" n="5">羅睺云障蔽。</sent>
<sent type="anno" lang="kor" page="29a" n="5">羅睺ᄂᆞᆫ ᄀᆞ리오다 혼 마리니</sent>
<sent type="anno" lang="chi" page="29a" n="6">能障日月。</sent>
<sent type="anno" lang="kor" page="29a" n="6">能히 ᄒᆡ ᄃᆞᄅᆞᆯ ᄀᆞ리오ᄂᆞ니</sent>
<sent type="anno" lang="chi" page="29a" n="7">없음</sent>
<sent type="anno" lang="kor" page="29a" n="7">帝釋의 알ᄑᆡᆺ 軍이 몬져 日光ᄋᆞᆯ 펴아</sent>
<sent type="anno" lang="chi" page="29a" n="8">없음</sent>
<sent type="anno" lang="kor" page="29a" n="8">脩羅ᄋᆡ 누늘 쏘아</sent>
<sent type="anno" lang="chi" page="29a" n="9">없음</sent>
<sent type="anno" lang="kor" page="29a" n="9">天衆을 보디 몯게 ᄒᆞ야ᄃᆞᆫ</sent>
<sent type="anno" lang="chi" page="29a" n="10">없음</sent>
<sent type="anno" lang="kor" page="29a" n="10">脩羅ㅣ 소ᄂᆞ로 ᄀᆞ리오ᄂᆞ니라</sent>
<mark type="section_begin">○</mark>
<sent type="anno" lang="chi" page="29a" n="11">如羅睺阿脩羅王，本身長七百由旬，</sent>
<sent type="anno" lang="kor" page="29a" n="11">羅睺阿脩羅王이 本來ㅅ 모ᇝ 기리 七百 由旬이오</sent>
<sent type="anno" lang="chi" page="29a" n="12">化形長十六萬八千由旬，</sent>
<sent type="anno" lang="kor" page="29a" n="12">化形ㅅ 기리ᄂᆞᆫ 十六萬 八千 由旬이니</sent>
<sent type="anno" lang="chi" page="29a-29b" n="13">於大海中出其半身，與須彌山而正齊等。</sent>
<sent type="anno" lang="kor" page="29a-29b" n="13">大海 中^에 半 모ᄆᆞᆯ 내면 須彌山과 ᄀᆞᆮᄂᆞ니</sent>
<sent type="anno" lang="chi" page="29b" n="1">없음</sent>
<sent type="anno" lang="kor" page="29b" n="1">소ᇇ바다ᇰᄋᆞ로 ᄒᆡ ᄃᆞᄅᆞᆯ ᄀᆞ리와ᄃᆞᆫ</sent>
<sent type="anno" lang="chi" page="29b" n="2">없음</sent>
<sent type="anno" lang="kor" page="29b" n="2">日月 蝕ᄒᆞᄂᆞ니라</sent>
<mark type="section_begin">○</mark>
<sent type="anno" lang="chi" page="29b" n="3">大阿修羅王(長阿鋡經云阿須輪)名曰羅呵。</sent>
<sent type="anno" lang="kor" page="29b" n="3">大阿脩羅王 일후미 羅呵ㅣ라 호리 큰 威力이 잇ᄂᆞ니</sent>
<sent type="anno" lang="chi" page="29b" n="4">忽自念言。我有威德神力如是。而置忉利王及日月諸天行我頭上。</sent>
<sent type="anno" lang="kor" page="29b" n="4">너교ᄃᆡ 이 忉利天王과 日月 諸天이 내 머리 우희 ᄃᆞᆮ니ᄂᆞ니</sent>
<sent type="anno" lang="chi" page="29b" n="5">誓取日月以為耳璫。</sent>
<sent type="anno" lang="kor" page="29b" n="5">盟誓코 日月을 자바다가 귀옛 구슬 호리라 ᄒᆞ고</sent>
<sent type="anno" lang="chi" page="29b" n="6">漸大瞋忿加欲捶之。</sent>
<sent type="anno" lang="kor" page="29b" n="6">漸漸 더 怒ᄒᆞ야 더욱 티고져 ᄒᆞ야</sent>
<sent type="anno" lang="chi" page="29b" n="7">即念。舍摩黎毘摩質多二阿須輪王。及諸大臣</sent>
<sent type="anno" lang="kor" page="29b" n="7">즉자히 舍摩梨와 毗摩質多와 두 阿脩羅王과 大臣ᄃᆞᆯᄒᆞᆯ 命ᄒᆞ야</sent>
<sent type="anno" lang="chi" page="29b" n="8">各辦兵仗</sent>
<sent type="anno" lang="kor" page="29b" n="8">各各 兵잠개 쟈ᇰ마ᇰᄒᆞ라</sent>
<sent type="anno" lang="chi" page="29b" n="9">往與天戰。</sent>
<sent type="anno" lang="kor" page="29b" n="9">가 하ᄂᆞᆯ콰 싸호리라</sent>
<sent type="anno" lang="chi" page="29b-30a" n="10">時難陀跋難陀二大龍王。身遶須彌周圍七匝。</sent>
<sent type="anno" lang="kor" page="29b-30a" n="10">그제 難陁 跋難陁 두 큰 龍王이 모ᄆᆞᆯ 須彌山애 닐굽 ᄇᆞᆯ 가ᄆᆞ니</sent>
<sent type="anno" lang="chi" page="30a" n="1">山動雲布</sent>
<sent type="anno" lang="kor" page="30a" n="1">뫼히 뮈며 구루미 펴디고</sent>
<sent type="anno" lang="chi" page="30a" n="2">以尾打水。大海湧波上冠須彌。</sent>
<sent type="anno" lang="kor" page="30a" n="2">ᄭᅩ리로 바ᄅᆞᆳ 므를 텨 믌겨리 忉利天에 븟거늘</sent>
<sent type="anno" lang="chi" page="30a" n="3">忉利天曰。須輪欲戰矣。</sent>
<sent type="anno" lang="kor" page="30a" n="3">닐오ᄃᆡ 脩羅ㅣ 싸호려 ᄒᆞᄂᆞ다 커든</sent>
<sent type="anno" lang="chi" page="30a" n="4">海中諸龍迦樓羅鬼持華常樂。二鬼神等各持兵眾從次交鬪。</sent>
<sent type="anno" lang="kor" page="30a" n="4">諸龍 鬼神ᄃᆞᆯ히 各各 잠개 가져 次第로 싸호니</sent>
<sent type="anno" lang="chi" page="30a" n="5">若不如皆奔。四天王宮嚴駕攻伐。</sent>
<sent type="anno" lang="kor" page="30a" n="5">하ᄂᆞᆯ콧 몯 이긔면 다 四天王宮의 니거든 兵馬 整齊ᄒᆞ야 싸호ᄃᆡ</sent>
<sent type="anno" lang="chi" page="30a" n="6">先白帝釋。</sent>
<sent type="anno" lang="kor" page="30a" n="6">몬져 帝釋ᄭᅴ ᄉᆞᆯᄫᅡᄃᆞᆫ</sent>
<sent type="anno" lang="chi" page="30a" n="7">帝釋告上諸天。時炎摩以上遠至他化。</sent>
<sent type="anno" lang="kor" page="30a" n="7">帝釋이 우희 ᄉᆞᆯᄫᅡ 他化自在天의 니르니</sent>
<sent type="anno" lang="chi" page="30a" n="8">無數天眾及諸龍鬼前後圍遶。</sent>
<sent type="anno" lang="kor" page="30a" n="8">無數 天衆과 諸龍 鬼神이 앏뒤헤 圍遶커든</sent>
<sent type="anno" lang="chi" page="30a" n="9">帝釋命曰。</sent>
<sent type="anno" lang="kor" page="30a" n="9">帝釋이 命호ᄃᆡ</sent>
<sent type="anno" lang="chi" page="30a-30b" n="10">我軍若勝以五繫縛。縛毘摩質多。</sent>
<sent type="anno" lang="kor" page="30a-30b" n="10">내 軍곳 이긔면 다ᄉᆞᆺ 가짓 ᄆᆡ^요ᄆᆞ로 毗摩質多 阿脩羅ᄅᆞᆯ 얽ᄆᆡ야</sent>
<sent type="anno" lang="chi" page="30b" n="1">將還善法堂。我欲觀之。</sent>
<sent type="anno" lang="kor" page="30b" n="1">善法堂애 가져 도라가 내 보고져 ᄒᆞ노라</sent>
<sent type="anno" lang="chi" page="30b" n="2">須輪亦曰。</sent>
<sent type="anno" lang="kor" page="30b" n="2">脩羅ㅣ ᄯᅩ 닐오ᄃᆡ</sent>
<sent type="anno" lang="chi" page="30b" n="3">我眾若勝以五繫縛。縛帝釋</sent>
<sent type="anno" lang="kor" page="30b" n="3">내 衆곳 이긔면 ᄯᅩ 다ᄉᆞᆺ 가짓 ᄆᆡ요ᄆᆞ로 帝釋을 얽ᄆᆡ야</sent>
<sent type="anno" lang="chi" page="30b" n="4">還七葉堂。我欲觀之。</sent>
<sent type="anno" lang="kor" page="30b" n="4">七葉堂애 도라가 내 보고져 ᄒᆞ노라 ᄒᆞ고</sent>
<sent type="anno" lang="chi" page="30b" n="5">一時大戰兵刃交接</sent>
<sent type="anno" lang="kor" page="30b" n="5">一時예 ᄀᆞ자ᇰ 싸호니</sent>
<sent type="anno" lang="chi" page="30b" n="6">兩不相傷。</sent>
<sent type="anno" lang="kor" page="30b" n="6">둘히 서르 傷티 아니ᄒᆞ야</sent>
<sent type="anno" lang="chi" page="30b" n="7">但觸身體生於痛惱。</sent>
<sent type="anno" lang="kor" page="30b" n="7">오직 모매 다하 셜ᄫᅥᄒᆞ더니</sent>
<sent type="anno" lang="chi" page="30b" n="8">帝釋現身</sent>
<sent type="anno" lang="kor" page="30b" n="8">帝釋이 現身ᄒᆞ야</sent>
<sent type="anno" lang="chi" page="30b" n="9">乃有千眼。執金剛杵</sent>
<sent type="anno" lang="kor" page="30b" n="9">즈믄 누니오 金剛杵 잡고</sent>
<sent type="anno" lang="chi" page="30b" n="10">頭出煙焰。</sent>
<sent type="anno" lang="kor" page="30b" n="10">머리예 브리 나거든</sent>
<sent type="anno" lang="chi" page="30b" n="11">須輪見之眾乃退敗。</sent>
<sent type="anno" lang="kor" page="30b" n="11">脩羅ㅣ 보고 믈리ᄧᅩ치거든</sent>
<sent type="anno" lang="chi" page="30b" n="12">即擒毘摩質多係縛將還。</sent>
<sent type="anno" lang="kor" page="30b" n="12">즉자히 毗摩質多 阿脩羅ᄅᆞᆯ 사ᄅᆞ자바 얽ᄆᆡ야 가져 오거든</sent>
<sent type="anno" lang="chi" page="30b-31a" n="13">遙見帝釋便肆惡口。</sent>
<sent type="anno" lang="kor" page="30b-31a" n="13">머리셔 帝釋을 보고 구^짓거든</sent>
<sent type="anno" lang="chi" page="31a" n="1">帝釋答曰。</sent>
<sent type="anno" lang="kor" page="31a" n="1">帝釋이 對答호ᄃᆡ</sent>
<sent type="anno" lang="chi" page="31a" n="2">我欲共汝講說道義耳。</sent>
<sent type="anno" lang="kor" page="31a" n="2">내 너와 ᄒᆞ야 道義ᄅᆞᆯ 講論ᄒᆞ야 닐오려 커늘</sent>
<sent type="anno" lang="chi" page="31a" n="3">없음</sent>
<sent type="anno" lang="kor" page="31a" n="3">엇뎨 모딘 말 ᄒᆞᄂᆞᆫ다</sent>
<mark type="section_begin">○</mark>
<sent type="anno" lang="kor" page="31a" n="4">阿脩羅ㅣ 네 가지니</sent>
<sent type="anno" lang="kor" page="31a" n="5">鬼趣예 브트니ᄂᆞᆫ 귓것 길헤 이셔</sent>
<sent type="anno" lang="kor" page="31a" n="6">法 護持ᄒᆞ논 히ᄆᆞ로 神通ᄋᆞᆯ 일워 뷔유메 드니</sent>
<sent type="anno" lang="kor" page="31a" n="7">이 阿脩羅ᄂᆞᆫ 알 ᄢᅡ 나ᄂᆞ니라</sent>
<sent type="anno" lang="kor" page="31a" n="8">人趣예 브트니ᄂᆞᆫ 하ᄂᆞᆯ해셔 德이 사오나ᄫᅡ ᄠᅥ러디여 ᄂᆞ려</sent>
<sent type="anno" lang="kor" page="31a" n="9">ᄒᆡᄃᆞᆳ 겨틔 사ᄂᆞ니</sent>
<sent type="anno" lang="kor" page="31a" n="10">이 阿脩羅ᄂᆞᆫ ᄇᆡ야 나ᄂᆞ니라</sent>
<sent type="anno" lang="kor" page="31a" n="11">天趣예 브트니ᄂᆞᆫ 世界ᄅᆞᆯ 자바 가져</sent>
<sent type="anno" lang="kor" page="31a" n="12">히미 ᄉᆞᄆᆞ차 저픈 거시 업서</sent>
<sent type="anno" lang="kor" page="31a" n="13">梵王 帝釋 四天王과 겻구ᄂᆞ니</sent>
<sent type="anno" lang="kor" page="31a-31b" n="14">이 阿脩羅ᄂᆞᆫ ^ 變化로 나ᄂᆞ니라</sent>
<sent type="anno" lang="kor" page="31b" n="1">畜生趣예 브트니ᄂᆞᆫ 各別히 사오나ᄫᆞᆫ 阿脩羅ㅣ 바ᄅᆞᆳ 가온ᄃᆡ 나아</sent>
<sent type="anno" lang="kor" page="31b" n="2">바ᄅᆞᆳ 믈 ᄉᆡᄂᆞᆫ 굼긔 드러 이셔</sent>
<sent type="anno" lang="kor" page="31b" n="3">아ᄎᆞᄆᆡᄂᆞᆫ 虛空애 나아 노다가</sent>
<sent type="anno" lang="kor" page="31b" n="4">나조ᄒᆡᆫ 므레 가 자ᄂᆞ니</sent>
<sent type="anno" lang="kor" page="31b" n="5">이 阿脩羅ᄂᆞᆫ 축축ᄒᆞᆫ 氣韻으로 ᄃᆞ외야 나ᄂᆞ니라</sent>
<sent type="main" lang="chi" page="31b-32a" n="6">有四迦樓羅王——大威德迦樓羅王、大身迦樓羅王、大滿迦樓羅王、如意迦樓羅王，</sent>
<sent type="main" lang="kor" page="31b-32a" n="6">네 迦樓羅王 大威德迦樓羅王과 大身迦樓羅王과 大滿迦樓羅王과 如意^迦樓羅王이</sent>
<sent type="main" lang="chi" page="32a" n="1">各與若干百千眷屬俱。</sent>
<sent type="main" lang="kor" page="32a" n="1">各各 若干 百千 眷屬 ᄃᆞ려 와 이시며</sent>
<sent type="anno" lang="chi" page="32a" n="2">大威懾龍。</sent>
<sent type="anno" lang="kor" page="32a" n="2">大威ᄂᆞᆫ 큰 威嚴이니 龍ᄋᆞᆯ 저히ᄂᆞ니라</sent>
<sent type="anno" lang="chi" page="32a" n="3">大身勝群。</sent>
<sent type="anno" lang="kor" page="32a" n="3">大身ᄋᆞᆫ 큰 모미라</sent>
<sent type="anno" lang="chi" page="32a" n="4">大滿龍常滿意。</sent>
<sent type="anno" lang="kor" page="32a" n="4">大滿ᄋᆞᆫ ᄀᆞ자ᇰ 가ᄃᆞᆨᄒᆞᆯ씨니 龍 자바머구믈 ᄠᅳ데 샤ᇰ녜 足ᄒᆞᆯ씨라</sent>
<sent type="anno" lang="chi" page="32a" n="5">如意頷有此珠。</sent>
<sent type="anno" lang="kor" page="32a" n="5">如意ᄂᆞᆫ 며개예 如意珠 이실씨라</sent>
<sent type="anno" lang="chi" page="32a" n="6">八部皆神眾能變形預會。不列夜叉摩睺羅。略之也。</sent>
<sent type="anno" lang="kor" page="32a" n="6">夜叉와 摩睺羅와ᄅᆞᆯ 아니 니를 ᄲᅮᆫ뎌ᇰ 다 왯더니라</sent>
<sent type="main" lang="chi" page="32a-32b" n="7">韋提希子阿闍世王，與若干百千眷屬俱。</sent>
<sent type="main" lang="kor" page="32a-32b" n="7">韋提希의 아ᄃᆞᆯ 阿闍世王이 若干 百^千 眷屬 ᄃᆞ려와</sent>
<sent type="main" lang="chi" page="32b" n="1">各禮佛足，</sent>
<sent type="main" lang="kor" page="32b" n="1">各各 부텻 바래 禮數ᄒᆞᅀᆞᆸ고</sent>
<sent type="main" lang="chi" page="32b" n="2">退坐一面。</sent>
<sent type="main" lang="kor" page="32b" n="2">ᄒᆞ녁 面에 믈러 안ᄌᆞ니라</sent>
<sent type="anno" lang="kor" page="32b" n="3">各各ᄋᆞᆫ 우흘 다 닐온 마리라</sent>
<sent type="main" lang="chi" page="32b" n="4">爾時世尊，四眾圍遶，</sent>
<sent type="main" lang="kor" page="32b" n="4">그제 世尊ᄭᅴ 四衆이 圍遶ᄒᆞᅀᆞᄫᅡ 이셔</sent>
<sent type="main" lang="chi" page="32b" n="5">供養、恭敬、尊重、讚歎。</sent>
<sent type="main" lang="kor" page="32b" n="5">供養ᄒᆞᅀᆞᄫᆞ며 恭敬ᄒᆞᅀᆞᄫᆞ며 尊重히 너기ᅀᆞᄫᅡ 讚歎ᄒᆞᅀᆞᆸ더니</sent>
<sent type="main" lang="chi" page="32b" n="6">為諸菩薩</sent>
<sent type="main" lang="kor" page="32b" n="6">菩薩ᄃᆞᆯ 爲ᄒᆞ샤</sent>
<sent type="main" lang="chi" page="33a" n="1">說大乘經，</sent>
<sent type="main" lang="kor" page="33a" n="1">大乘經을 니르시니</sent>
<sent type="main" lang="chi" page="33a" n="2">名無量義，</sent>
<sent type="main" lang="kor" page="33a" n="2">일후미 無量義니</sent>
<sent type="anno" lang="kor" page="33a" n="3">無量義ᄂᆞᆫ 그지업슨 ᄠᅳ디라 혼 마리라</sent>
<sent type="main" lang="chi" page="33a" n="4">教菩薩法，佛所護念。</sent>
<sent type="main" lang="kor" page="33a" n="4">菩薩 ᄀᆞᄅᆞ치시논 法이며 부텨 護念ᄒᆞ시논 배라</sent>
<sent type="main" lang="chi" page="33a" n="5">佛說此經已，結加趺坐，入於無量義處三昧，</sent>
<sent type="main" lang="kor" page="33a" n="5">부톄 이 經 니르시고 結加趺坐ᄒᆞ샤 無量義處三昧예 드르샤</sent>
<sent type="anno" lang="kor" page="33a" n="6">處는 고디라</sent>
<sent type="main" lang="chi" page="33a-33b" n="7">身心不動。</sent>
<sent type="main" lang="kor" page="33a-33b" n="7">몸과 ᄆᆞᅀᆞᆷ괘 뮈디 아니ᄒᆞ야 겨시^거늘</sent>
<sent type="anno" lang="chi" page="33b" n="1">無量義者從一實相生無量法。</sent>
<sent type="anno" lang="kor" page="33b" n="1">無量義ᄂᆞᆫ ᄒᆞᆫ 實相ᄋᆞᆯ 브터셔 그지업슨 法이 날씨니</sent>
<sent type="anno" lang="chi" page="33b" n="2">眾集先說無量義經。</sent>
<sent type="anno" lang="kor" page="33b" n="2">한 사ᄅᆞ미 몯거늘 몬져 無量義經을 니ᄅᆞ시고</sent>
<sent type="anno" lang="chi" page="33b" n="3">經畢復入無量義定者。所以發妙法端緒也。</sent>
<sent type="anno" lang="kor" page="33b" n="3">ᄯᅩ 無量義定에 드르샤ᄆᆞᆫ 妙法 그틀 發ᄒᆞ노라 ᄒᆞ시니</sent>
<sent type="anno" lang="chi" page="33b" n="4">示於一事一理一動一寂之間。莫不具無量義。然後可入妙法。</sent>
<sent type="anno" lang="kor" page="33b" n="4">一事 一理 一動 一寂 ᄊᆞᅀᅵ 다 無量義 ᄀᆞᄌᆞᆫ 後에ᅀᅡ 어루 妙法에 들 ᄃᆞᆯ 뵈시니라</sent>
<sent type="main" lang="chi" page="33b-34a" n="5">是時天雨曼陀羅華、摩訶曼陀羅華、曼殊沙華、摩訶曼殊沙華，</sent>
<sent type="main" lang="kor" page="33b-34a" n="5">그제 하ᄂᆞᆯ해셔 曼陀羅華와 摩訶曼陀羅華와 曼殊沙華와 摩訶曼^殊沙華ᄅᆞᆯ</sent>
<sent type="main" lang="chi" page="34a" n="1">而散佛上、及諸大眾。</sent>
<sent type="main" lang="kor" page="34a" n="1">부텻 우콰 大衆ᄃᆞᆯᄒᆡ 그ᅌᅦ 비흐며</sent>
<sent type="anno" lang="chi" page="34a" n="2">曼陀羅云適意。</sent>
<sent type="anno" lang="kor" page="34a" n="2">曼陀羅ᄂᆞᆫ ᄠᅳ데 맛다ᇰᄒᆞ다 혼 마리오</sent>
<sent type="anno" lang="chi" page="34a" n="3">曼殊沙云柔輭。皆天妙華也。</sent>
<sent type="anno" lang="kor" page="34a" n="3">曼殊沙ᄂᆞᆫ 보ᄃᆞ랍다 혼 마리니 다 하ᄂᆞᆳ 妙華ㅣ라</sent>
<sent type="anno" lang="chi" page="34a" n="4">華表正因。</sent>
<sent type="anno" lang="kor" page="34a" n="4">고ᄌᆞᆫ 正ᄒᆞᆫ 因을 表ᄒᆞ니</sent>
<sent type="anno" lang="chi" page="34a" n="5">以因必趣果故。</sent>
<sent type="anno" lang="kor" page="34a" n="5">因이 반ᄃᆞ기 果애 가릴ᄊᆡ</sent>
<sent type="anno" lang="chi" page="34a" n="6">散佛上而又及大眾者。示此會當得正因也。</sent>
<sent type="anno" lang="kor" page="34a" n="6">부텻 우희 비코 大衆ᄋᆡ게 비호ᄆᆞᆫ 이 會 반ᄃᆞ기 正因 得ᄒᆞᇙ ᄃᆞᆯ 뵈니라</sent>
<sent type="main" lang="chi" page="34a" n="7">普佛世界，六種震動。</sent>
<sent type="main" lang="kor" page="34a" n="7">너븐 부텻 世界 여슷 가지로 震動ᄒᆞ더니</sent>
<sent type="anno" lang="chi" page="34a" n="8">山河大地皆無明感結</sent><!--문장 배열 순서가 추정되는 원문과 다름. 원문: 六震者。動起涌震吼擊六種也。東涌西沒動徧等徧之說皆不離此。所以六震者。表依六識翻破無明。楞嚴說。山河大地皆無明感結本唯一真。故云普佛世界。-->
<sent type="anno" lang="kor" page="34a" n="8">山河大地 다 無明의 ᄆᆡ자 ᄃᆞ왼 거시니</sent>
<sent type="anno" lang="chi" page="34a-34b" n="9">六震者。動起涌震吼擊六種也。東涌西沒動徧等徧之說皆不離此。所以六震者。表依六識翻破無明。</sent>
<sent type="anno" lang="kor" page="34a-34b" n="9">六種 震動^호ᄆᆞᆫ 六識을 브터 無明 ᄒᆞ야ᄇᆞ료ᄆᆞᆯ 表ᄒᆞ니라</sent>
<sent type="anno" lang="chi" page="34b" n="1">本唯一真。故云普佛世界。</sent>
<sent type="anno" lang="kor" page="34b" n="1">本來 다ᄆᆞᆫ ᄒᆞᆫ 眞일ᄊᆡ 너븐 부텻 世界라 ᄒᆞ니라</sent>
<sent type="main" lang="chi" page="34b" n="2">爾時會中，比丘、比丘尼、優婆塞、優婆夷、</sent>
<sent type="main" lang="kor" page="34b" n="2">그ᄢᅴ 會中엣 [會中은 모댓ᄂᆞᆫ 中이라] 比丘 比丘尼 優婆塞 優婆夷</sent>
<sent type="main" lang="chi" page="34b-35a" n="3">天龍、夜叉、乾闥婆、阿修羅、迦樓羅、緊那羅、摩睺羅伽、人非人，</sent>
<sent type="main" lang="kor" page="34b-35a" n="3">天 龍 夜叉 乾闥婆 阿脩羅 迦樓羅 緊那羅 摩睺羅伽 人 非人^과</sent>
<sent type="main" lang="chi" page="35a" n="1">及諸小王、轉輪聖王，是諸大眾，</sent>
<sent type="main" lang="kor" page="35a" n="1">ᄯᅩ 諸小王과 轉輪聖王과 이 大衆ᄃᆞᆯ히</sent>
<sent type="main" lang="chi" page="35a" n="2">得未曾有，歡喜合掌，</sent>
<sent type="main" lang="kor" page="35a" n="2">녜 업던 이ᄅᆞᆯ 얻ᄌᆞᄫᅡ 歡喜合掌ᄒᆞ야</sent>
<sent type="main" lang="chi" page="35a" n="3">一心觀佛。</sent>
<sent type="main" lang="kor" page="35a" n="3">ᄒᆞᆫ ᄆᆞᅀᆞᄆᆞ로 부텨를 보ᅀᆞᄫᅢᆺ더니</sent>
<sent type="main" lang="chi" page="35a" n="4">爾時佛放眉間白毫相光，</sent>
<sent type="main" lang="kor" page="35a" n="4">그ᄢᅴ 부톄 眉間 白毫相앳 光明을 펴샤</sent>
<sent type="main" lang="chi" page="35a" n="5">照東方萬八千世界，</sent>
<sent type="main" lang="kor" page="35a" n="5">東方앳 萬 八千 世界ᄅᆞᆯ 비취샤ᄃᆡ</sent>
<sent type="main" lang="chi" page="35a-35b" n="6">靡不周遍，</sent>
<sent type="main" lang="kor" page="35a-35b" n="6">周徧티 아니^ᄒᆞᆫ ᄃᆡ 업스샤</sent>
<sent type="anno" lang="chi" page="35b" n="1">一光周亘全彰妙體也。</sent>
<sent type="anno" lang="kor" page="35b" n="1">ᄒᆞᆫ 光이 周亘ᄒᆞ샤ᄆᆞᆫ 妙體ᄅᆞᆯ 오로 나토시니라</sent>
<sent type="anno2" lang="kor" page="35b" n="2">亘은 ᄉᆞᄆᆞᄎᆞᆯ씨라</sent>
<sent type="anno" lang="chi" page="35b" n="3">白毫即本覺妙明。</sent>
<sent type="anno" lang="kor" page="35b" n="3">白毫ᄂᆞᆫ 곧 本覺 妙明이시고</sent>
<sent type="anno" lang="chi" page="35b" n="4">東方為不動智境。</sent>
<sent type="anno" lang="kor" page="35b" n="4">東方ᄋᆞᆫ 不動智境이오</sent>
<sent type="anno" lang="chi" page="35b" n="5">萬八千界依根塵識十八界言也。</sent>
<sent type="anno" lang="kor" page="35b" n="5">萬 八千 界ᄂᆞᆫ 根 塵 識 十八 界ᄅᆞᆯ 브터 니ᄅᆞ니라</sent>
<sent type="anno" lang="chi" page="35b" n="6">眾生迷此本明本智成十八界。</sent>
<sent type="anno" lang="kor" page="35b" n="6">衆生이 本明本智ᄅᆞᆯ 몰라 十八 界 이러 그지 이셔</sent>
<sent type="anno" lang="chi" page="35b" n="7">自為限礙難造妙體故。</sent>
<sent type="anno" lang="kor" page="35b" n="7">마고미 ᄃᆞ외야 妙體예 나ᅀᅡ가미 어려ᄫᅳᆯᄊᆡ</sent>
<sent type="anno" lang="chi" page="35b" n="8">將說法華先現此瑞。</sent>
<sent type="anno" lang="kor" page="35b" n="8">法華 쟈ᇰᄎᆞ 니르실 쩨 몬져 이 祥瑞ᄅᆞᆯ 내샤</sent>
<sent type="anno" lang="chi" page="35b-36a" n="9">使行人直下自發本明照了本智。</sent>
<sent type="anno" lang="kor" page="35b-36a" n="9">行人이 고대 本明을 제 發ᄒᆞ야 本智ᄅᆞᆯ ᄉᆞ^ᄆᆞᆺ 비취의 ᄒᆞ시면</sent>
<sent type="anno" lang="chi" page="36a" n="1">則根塵識界通為智境。</sent>
<sent type="anno" lang="kor" page="36a" n="1">根 塵 識界 通히 智境이 ᄃᆞ외야</sent>
<sent type="anno" lang="chi" page="36a" n="2">無復限礙廓達圓融。故言萬八千界。</sent>
<sent type="anno" lang="kor" page="36a" n="2">ᄂᆞ외야 그지 이셔 마고미 업서 훤히 ᄉᆞᄆᆞᆺ 두려ᄫᅵ 노ᄀᆞᆯᄊᆡ 萬 八千 界라 ᄒᆞ니라</sent>
<sent type="main" lang="chi" page="36a" n="3">下至阿鼻地獄，</sent>
<sent type="main" lang="kor" page="36a" n="3">아래로 阿鼻地獄애 니를오</sent>
<sent type="main" lang="chi" page="36a" n="4">上至阿迦尼吒天。</sent>
<sent type="main" lang="kor" page="36a" n="4">우흐로 阿迦膩吒天에 니르리</sent>
<sent type="main" lang="chi" page="36a" n="5">於此世界，盡見彼土六趣眾生，</sent>
<sent type="main" lang="kor" page="36a" n="5">이 世界예셔 뎌 ᄯᅡ햇 六趣 衆生ᄋᆞᆯ 다 보며</sent>
<sent type="main" lang="chi" page="36a" n="6">又見彼土現在諸佛，</sent>
<sent type="main" lang="kor" page="36a" n="6">ᄯᅩ 뎌 ᄯᅡ해 겨신 諸佛도 보ᅀᆞᄫᆞ며</sent>
<sent type="main" lang="chi" page="36a-36b" n="7">及聞諸佛所說經法。</sent>
<sent type="main" lang="kor" page="36a-36b" n="7">諸佛 니르^시논 經法도 듣ᄌᆞᄫᆞ며</sent>
<sent type="main" lang="chi" page="36b" n="1">并見彼諸比丘、比丘尼、優婆塞、優婆夷，諸修行得道者。</sent>
<sent type="main" lang="kor" page="36b" n="1">뎌 比丘 比丘尼 優婆塞 優婆夷ᄋᆡ 修行ᄒᆞ야 得道ᄒᆞᄂᆞ니도 조쳐 보며</sent>
<sent type="main" lang="chi" page="36b" n="2">復見諸菩薩摩訶薩，種種因緣、種種信解、</sent>
<sent type="main" lang="kor" page="36b" n="2">ᄯᅩ 菩薩摩訶薩ᄃᆞᆯ히 種種 因緣과 種種 信解와</sent>
<sent type="anno" lang="kor" page="36b" n="3">信解ᄂᆞᆫ 信ᄋᆞ로 드러 法要ᄅᆞᆯ 알씨라</sent>
<sent type="anno" lang="kor" page="36b" n="4">要ᄂᆞᆫ 조ᅀᆞᄅᆞᄫᆡᆯ씨라</sent>
<sent type="main" lang="chi" page="36b-37a" n="5">種種相貌，行菩薩道。</sent>
<sent type="main" lang="kor" page="36b-37a" n="5">種種 相貌^로 菩薩道 行ᄒᆞ시논 야ᇰ도 보며</sent>
<sent type="anno" lang="kor" page="37a" n="1">相貌ᄂᆞᆫ 야ᇰᄌᆡ라</sent>
<sent type="main" lang="chi" page="37a" n="2">復見諸佛般涅槃者。</sent>
<sent type="main" lang="kor" page="37a" n="2">ᄯᅩ 諸佛이 般涅槃ᄒᆞ시ᄂᆞ니도 보ᅀᆞᄫᆞ며</sent>
<sent type="anno" lang="kor" page="37a" n="3">般涅槃ᄋᆞᆫ 究竟涅槃이라</sent>
<sent type="main" lang="chi" page="37a" n="4">復見諸佛般涅槃後，以佛舍利起七寶塔。</sent>
<sent type="main" lang="kor" page="37a" n="4">ᄯᅩ 諸佛이 般涅槃ᄒᆞ신 後에 부텻 舍利로 七寶塔 셰ᅀᆞᆸ논 야ᇰ도 보리러니</sent>
<sent type="anno" lang="chi" page="37a" n="5">始自比丘四眾修行得道。次見菩薩諸佛行相。終至涅槃起塔。</sent>
<sent type="anno" lang="kor" page="37a" n="5">四衆의 修行브터 塔 셰유매 니르니</sent>
<sent type="anno" lang="chi" page="37a-37b" n="6">是現眾生諸佛之始終也。</sent>
<sent type="anno" lang="kor" page="37a-37b" n="6">衆生諸佛의 처ᅀᅥᆷ ^ 乃終ᄋᆞᆯ 나토니라</sent>
<sent type="anno" lang="chi" page="37b" n="1">一光東照周亘圓現。</sent>
<sent type="anno" lang="kor" page="37b" n="1">ᄒᆞᆫ 光이 東녀그로 비취샤 周亘ᄒᆞ야 두려ᄫᅵ 現ᄒᆞ샤미</sent>
<sent type="anno" lang="chi" page="37b" n="2">如此詳悉者。</sent>
<sent type="anno" lang="kor" page="37b" n="2">이ᄀᆞ티 子細히 다 ᄒᆞ샤ᄆᆞᆫ</sent>
<sent type="anno" lang="chi" page="37b" n="3">直依智境示諸法實相也。</sent>
<sent type="anno" lang="kor" page="37b" n="3">智境을 바ᄅᆞ 브터셔 諸法 實相ᄋᆞᆯ 뵈시니라</sent>
<sent type="anno" lang="chi" page="37b" n="4">世間萬法自識境觀之。悉皆幻惑莫得其實。</sent>
<sent type="anno" lang="kor" page="37b" n="4">世間 萬法이 識境으로 보건댄 다 幻惑ᄒᆞ야 實ᄋᆞᆯ 몯 어드려니와</sent>
<sent type="anno" lang="chi" page="37b" n="5">自智境觀之。</sent>
<sent type="anno" lang="kor" page="37b" n="5">智境으로 보건댄</sent>
<sent type="anno" lang="chi" page="37b" n="6">如是性相因緣。如是果報本末。咸一妙明無非實相。</sent>
<sent type="anno" lang="kor" page="37b" n="6">이 ᄀᆞᆮᄒᆞᆫ 性相 因緣과 이 ᄀᆞᆮᄒᆞᆫ 果報 本末이 다 ᄒᆞᆫ 妙明이라 實相 아니니 업스니</sent>
<sent type="anno" lang="chi" page="37b" n="7">若諸眾生本明洞發本智現前。</sent>
<sent type="anno" lang="kor" page="37b" n="7">ᄒᆞ다가 衆生ᄃᆞᆯ히 本明이 ᄉᆞᄆᆞᆺ 發ᄒᆞ야 本智 알ᄑᆡ 現ᄒᆞ면</sent>
<sent type="anno" lang="chi" page="37b" n="8">則廓照圓現與佛不殊。</sent>
<sent type="anno" lang="kor" page="37b" n="8">훤히 비취여 두려ᄫᅵ 現ᄒᆞ야 부텨와 다ᄅᆞ디 아니ᄒᆞ야</sent>
<sent type="anno" lang="chi" page="37b-38a" n="9">妙體實相昭昭心目矣。</sent>
<sent type="anno" lang="kor" page="37b-38a" n="9">妙體^實相이 心目애 昭昭ᄒᆞ리라</sent>
<sent type="anno2" lang="kor" page="38a" n="1">目ᄋᆞᆫ 누니오</sent>
<sent type="anno2" lang="kor" page="38a" n="2">昭ᄂᆞᆫ ᄇᆞᆯᄀᆞᆯ씨라</sent>
<sent type="anno" lang="chi" page="38a" n="3">故文殊曰。</sent>
<sent type="anno" lang="kor" page="38a" n="3">그럴ᄊᆡ 文殊ㅣ 니ᄅᆞ샤ᄃᆡ</sent>
<sent type="anno" lang="chi" page="38a" n="4">今佛放光明</sent>
<sent type="anno" lang="kor" page="38a" n="4">이젯 부톄 光明을 펴샤</sent>
<sent type="anno" lang="chi" page="38a" n="5">助發實相義。</sent>
<sent type="anno" lang="kor" page="38a" n="5">實相義ᄅᆞᆯ 도ᄫᅡ 發ᄒᆞ시ᄂᆞ다 ᄒᆞ시니라</sent>
<sent type="anno" lang="chi" page="38a" n="6">自後經文全顯斯旨。故</sent>
<sent type="anno" lang="kor" page="38a" n="6">이 後ㅅ 經文이 젼혀 이 ᄠᅳ들 나토실ᄊᆡ</sent>
<sent type="anno" lang="chi" page="38a" n="7">先發緒如此。</sent>
<sent type="anno" lang="kor" page="38a" n="7">몬져 귿 내샤미 이 ᄀᆞᆮᄒᆞ시니라</sent>
<sent type="main" lang="chi" page="38a" n="8">爾時彌勒菩薩作是念：</sent>
<sent type="main" lang="kor" page="38a" n="8">그ᄢᅴ 彌勒菩薩이 너기샤ᄃᆡ</sent>
<sent type="main" lang="chi" page="38a" n="9">「今者世尊現神變相，</sent>
<sent type="main" lang="kor" page="38a" n="9">오ᄂᆞᆳ나래 世尊이 神變相ᄋᆞᆯ 뵈시ᄂᆞ니</sent>
<sent type="main" lang="chi" page="38a-38b" n="10">以何因緣而有此瑞？</sent>
<sent type="main" lang="kor" page="38a-38b" n="10">엇던 因^緣으로 이 祥瑞 잇거시뇨</sent>
<sent type="main" lang="chi" page="38b" n="1">今佛 世尊入于三昧，</sent>
<sent type="main" lang="kor" page="38b" n="1">이제 世尊이 三昧예 드르시니</sent>
<sent type="main" lang="chi" page="38b" n="2">是不可思議、現希有事。</sent>
<sent type="main" lang="kor" page="38b" n="2">이 不可思議옛 希有ᄒᆞᆫ 이ᄅᆞᆯ 뵈시ᄂᆞ니</sent>
<sent type="anno" lang="kor" page="38b" n="3">希ᄂᆞᆫ 드믈씨오</sent>
<sent type="anno" lang="kor" page="38b" n="4">有는 이실씨니</sent>
<sent type="anno" lang="kor" page="38b" n="5">希有는 드므리 잇다 혼 ᄠᅳ디라</sent>
<sent type="main" lang="chi" page="38b" n="6">當以問誰？</sent>
<sent type="main" lang="kor" page="38b" n="6">눌 더브러 무러ᅀᅡ ᄒᆞ리며</sent>
<sent type="main" lang="chi" page="38b" n="7">誰能答者？」</sent>
<sent type="main" lang="kor" page="38b" n="7">뉘 能히 對答ᄒᆞ려뇨 ᄒᆞ시고</sent>
<sent type="main" lang="chi" page="38b-39a" n="8">復作此念：「是文殊師利，法王之子，已曾親近供養過去無量諸佛，」</sent>
<sent type="main" lang="kor" page="38b-39a" n="8">ᄯᅩ 너기샤ᄃᆡ 文殊師利法王^子ㅣ 디나거신 無量 諸佛ᄭᅴ ᄒᆞ마 親近히 供養ᄒᆞᅀᆞᄫᅡ 이실ᄊᆡ</sent>
<sent type="anno" lang="kor" page="39a" n="1">親ᄋᆞᆫ ᄌᆞ올아ᄫᆞᆯ씨오</sent>
<sent type="anno" lang="kor" page="39a" n="2">近은 갓가ᄫᆞᆯ씨라</sent>
<sent type="main" lang="chi" page="39a" n="3">必應見此希有之相。</sent>
<sent type="main" lang="kor" page="39a" n="3">다ᇰ다ᅌᅵ 이런 希有ᄒᆞᆫ 相ᄋᆞᆯ 보ᅀᆞᄫᅡ 잇ᄂᆞ니</sent>
<sent type="main" lang="chi" page="39a" n="4">我今當問。</sent>
<sent type="main" lang="kor" page="39a" n="4">내 이제 무로리라</sent>
<sent type="main" lang="chi" page="39a-39b " n="5">爾時比丘、比丘尼、優婆塞、優婆夷，及諸天、龍、鬼神等，咸作此念：</sent>
<sent type="main" lang="kor" page="39a-39b " n="5">그ᄢᅴ 比丘 比丘尼 優婆塞 優婆夷와 天 龍 鬼神ᄃᆞᆯ^히 다 너교ᄃᆡ</sent>
<sent type="main" lang="chi" page="39b" n="1">「是佛光明神通之相，今當問誰？」</sent>
<sent type="main" lang="kor" page="39b" n="1">이 부텻 光明神通相ᄋᆞᆯ 이제 눌 더브러 무르려뇨 ᄒᆞ더니</sent>
<sent type="main" lang="chi" page="39b" n="2">爾時彌勒菩薩，欲自決疑，</sent>
<sent type="main" lang="kor" page="39b" n="2">그ᄢᅴ 彌勒菩薩이 ᄌᆞ걋 疑心도 決ᄒᆞ고져 ᄒᆞ시며</sent>
<sent type="main" lang="chi" page="39b" n="3">又觀四眾比丘、比丘尼、優婆塞、優婆夷，及諸天，龍、鬼神等眾會之心，</sent>
<sent type="main" lang="kor" page="39b" n="3">ᄯᅩ 比丘 比丘尼 優婆塞 優婆夷와 天 龍 鬼神 等 모ᄃᆞᆫ ᄆᆞᅀᆞᄆᆞᆯ 보시고</sent>
<sent type="main" lang="chi" page="39b-40a" n="4">而問文殊師利言：</sent>
<sent type="main" lang="kor" page="39b-40a" n="4">文殊師^利ᄭᅴ 묻ᄌᆞᄫᆞ샤ᄃᆡ</sent>
<sent type="main" lang="chi" page="40a" n="1">「以何因緣而有此瑞神通之相，放大光明，</sent>
<sent type="main" lang="kor" page="40a" n="1">엇던 因緣으로 이 祥瑞 겨샤 神通相이 큰 光明 펴샤</sent>
<sent type="main" lang="chi" page="40a" n="2">照于東方萬八千土，</sent>
<sent type="main" lang="kor" page="40a" n="2">東方 萬 八千 土ᄅᆞᆯ 비취시니</sent>
<sent type="main" lang="chi" page="40a" n="3">悉見彼佛國界莊嚴？」</sent><!--이하 '於是彌勒菩薩欲重宣此義，以偈問曰：' 및 게송 생략-->
<sent type="main" lang="kor" page="40a" n="3">뎌 부텻 國界 莊嚴을 다 보ᄂᆞ니ᅌᅵᆺ고</sent>
<sent type="anno" lang="chi" page="40a" n="4">彌勒為補處之主。</sent>
<sent type="anno" lang="kor" page="40a" n="4">彌勒이 補處主ㅣ ᄃᆞ외샤</sent>
<sent type="anno" lang="chi" page="40a" n="5">欲作當來之利。故</sent>
<sent type="anno" lang="kor" page="40a" n="5">當來옛 利益을 짓고져 ᄒᆞ실ᄊᆡ</sent>
<sent type="anno" lang="chi" page="40a" n="6">於此示疑以問。</sent><!--이하 '文殊為世間之眼。欲發群盲之智。故於後援古以證。是謂助發。'는 언해하지 않음-->
<sent type="anno" lang="kor" page="40a" n="6">疑心을 뵈샤 文殊ᄭᅴ 묻ᄌᆞᄫᆞ시니라</sent>
<sent type="main" lang="chi" page="40a-40b" n="7">爾時文殊師利語彌勒菩薩摩訶薩及諸大士、</sent>
<sent type="main" lang="kor" page="40a-40b" n="7">그ᄢᅴ 文殊師^利 彌勒菩薩摩訶薩와 諸大士ᄃᆞ려 니ᄅᆞ샤ᄃᆡ</sent>
<sent type="main" lang="chi" page="40b" n="1">善男子等：</sent>
<sent type="main" lang="kor" page="40b" n="1">善男子ᄃᆞᆯ하</sent>
<sent type="main" lang="chi" page="40b" n="2">「如我惟忖，今佛 世尊欲說大法，</sent>
<sent type="main" lang="kor" page="40b" n="2">내 혜여 호니 이제 世尊이 큰 法을 니르시며</sent>
<sent type="main" lang="chi" page="40b" n="3">雨大法雨，吹大法螺，</sent>
<sent type="main" lang="kor" page="40b" n="3">큰 法雨를 비흐시며 큰 法螺ᄅᆞᆯ 부르시며</sent>
<sent type="main" lang="chi" page="40b" n="4">擊大法鼓，演大法義。</sent>
<sent type="main" lang="kor" page="40b" n="4">큰 法鼓ᄅᆞᆯ 티시며 큰 法義ᄅᆞᆯ 펴려 ᄒᆞ시ᄂᆞ다</sent>
<sent type="anno" lang="kor" page="40b" n="5">螺ᄂᆞᆫ 골이오</sent>
<sent type="anno" lang="kor" page="40b" n="6">鼓ᄂᆞᆫ 부피오</sent>
<sent type="anno" lang="kor" page="40b-41a" n="7">義^ᄂᆞᆫ ᄠᅳ디니</sent>
<sent type="anno" lang="chi" page="41a" n="1">雨以一味霑洽。</sent>
<sent type="anno" lang="kor" page="41a" n="1">비ᄂᆞᆫ ᄒᆞᆫ 마ᄉᆞ로 골오 저지고</sent>
<sent type="anno" lang="chi" page="41a" n="2">螺以一音亘徹。</sent>
<sent type="anno" lang="kor" page="41a" n="2">螺ᄂᆞᆫ ᄒᆞᆫ 소리로 다 ᄉᆞᄆᆞᆺ고</sent>
<sent type="anno" lang="chi" page="41a" n="3">鼓以號令群眾。</sent>
<sent type="anno" lang="kor" page="41a" n="3">부픈 한 사ᄅᆞᄆᆞᆯ 出令ᄒᆞ고</sent>
<sent type="anno" lang="chi" page="41a" n="4">義以開發隨宜。</sent>
<sent type="anno" lang="kor" page="41a" n="4">義ᄂᆞᆫ 여러 내요ᄆᆞᆯ 맛다ᇰᄒᆞᆯ 야ᇰᄋᆞᆯ 좃ᄂᆞ니라</sent>
<sent type="main" lang="chi" page="41a" n="5">諸善男子！</sent>
<sent type="main" lang="kor" page="41a" n="5">善男子ᄃᆞᆯ하</sent>
<sent type="main" lang="chi" page="41a" n="6">我於過去諸佛，曾見此瑞，</sent>
<sent type="main" lang="kor" page="41a" n="6">내 디나건 諸佛ᄭᅴ 이런 祥瑞ᄅᆞᆯ 보ᅀᆞᄫᅩ니</sent>
<sent type="main" lang="chi" page="41a" n="7">放斯光已，即說大法。</sent>
<sent type="main" lang="kor" page="41a" n="7">이런 光明을 펴시면 큰 法을 니르시더니</sent>
<sent type="main" lang="chi" page="41a" n="8">是故當知，</sent>
<sent type="main" lang="kor" page="41a" n="8">이럴ᄊᆡ 아라라</sent>
<sent type="main" lang="chi" page="41a" n="9">今佛現光，亦復如是，</sent>
<sent type="main" lang="kor" page="41a" n="9">이제 부톄 光明 뵈샴도 ᄯᅩ 이 ᄀᆞᆮᄒᆞ시니</sent>
<sent type="main" lang="chi" page="41a-41b" n="10">欲令眾生，咸得聞知一切世間難信之法，</sent>
<sent type="main" lang="kor" page="41a-41b" n="10">衆生ᄋᆞᆯ 一^切 世間앳 信티 어려ᄫᅳᆫ 法을 다 듣ᄌᆞᄫᅡ 알에 호리라 ᄒᆞ샤</sent>
<sent type="main" lang="chi" page="41b" n="1">故現斯瑞。</sent>
<sent type="main" lang="kor" page="41b" n="1">이 祥瑞ᄅᆞᆯ 뵈시ᄂᆞ니라</sent>
<sent type="main" lang="chi" page="41b" n="2">「諸善男子！</sent>
<sent type="main" lang="kor" page="41b" n="2">善男子ᄃᆞᆯ하</sent>
<sent type="main" lang="chi" page="41b" n="3">如過去無量無邊不可思議阿僧祇劫，爾時有佛，</sent>
<sent type="main" lang="kor" page="41b" n="3">디나건 無量無邊 不可思議 阿僧衹 劫 時節에 부톄 겨샤ᄃᆡ</sent>
<sent type="main" lang="chi" page="41b-42a" n="4">號日月燈明如來、應供、正遍知、明行足、善逝世間解、無上士、調御丈夫、天人師、佛、世尊，</sent>
<sent type="main" lang="kor" page="41b-42a" n="4">號ㅣ 日月燈明如來 應供 正徧^知 明行足 善逝 世間解 無上士 調御丈夫 天人師 佛 世尊이러시니</sent>
<sent type="anno" lang="chi" page="42a" n="1">此光此法固始於無始。超乎數量也。</sent>
<sent type="anno" lang="kor" page="42a" n="1">이 光 이 法이 無始예 始作ᄒᆞ야 數 혜유메 건네ᄠᅱ니라</sent>
<sent type="anno2" lang="kor" page="42a" n="2">無始ᄂᆞᆫ 비르숨 업슬씨라</sent>
<sent type="anno" lang="chi" page="42a" n="3">日昱晝月昱夜。</sent><!--'佛號日月燈者。日昱晝月昱夜。'에서 앞 구절을 생략함-->
<sent type="anno" lang="kor" page="42a" n="3">ᄒᆡᄂᆞᆫ 나ᄌᆞᆯ ᄇᆞᆯ기시고 ᄃᆞᄅᆞᆫ 바ᄆᆞᆯ ᄇᆞᆯ기시고</sent>
<sent type="anno" lang="chi" page="42a" n="4">燈則照於日月所不照。</sent>
<sent type="anno" lang="kor" page="42a" n="4">燈은 ᄒᆡ ᄃᆞᆯ 몯 비취시ᄂᆞᆫ ᄃᆡ ᄇᆞᆯ겨</sent>
<sent type="anno" lang="chi" page="42a-42b" n="5">而通乎晝夜之道相續無窮。</sent>
<sent type="anno" lang="kor" page="42a-42b" n="5">서^르 니ᅀᅥ 다ᄋᆞ디 아니ᄒᆞ니</sent>
<sent type="anno" lang="chi" page="42b" n="1">彼佛妙智真明兼三者之德。故以為號。</sent><!--원문에서는 앞에 '佛號日月燈者。日昱晝月昱夜。'라는 구절이 있음-->
<sent type="anno" lang="kor" page="42b" n="1">뎌 부텻 妙智眞明이 세 德이 ᄀᆞᄌᆞ실ᄊᆡ 日月燈이시다 ᄒᆞ니라</sent>
<sent type="main" lang="chi" page="42b" n="2">演說正法，初善中善後善，</sent>
<sent type="main" lang="kor" page="42b" n="2">正法을 불어 니ᄅᆞ샤ᄃᆡ 初善 中善 後善이러시니</sent>
<sent type="main" lang="chi" page="42b" n="3">其義深遠，</sent>
<sent type="main" lang="kor" page="42b" n="3">그 ᄠᅳ디 깁고 멀며</sent>
<sent type="main" lang="chi" page="42b" n="4">其語巧妙，</sent>
<sent type="main" lang="kor" page="42b" n="4">그 말ᄊᆞ미 工巧코 微妙ᄒᆞ야</sent>
<sent type="main" lang="chi" page="42b" n="5">純一無雜，</sent>
<sent type="main" lang="kor" page="42b" n="5">純一ᄒᆞ야 섯근 거시 업서</sent>
<sent type="main" lang="chi" page="42b" n="6">具足清白梵行之相。</sent>
<sent type="main" lang="kor" page="42b" n="6">淸白ᄒᆞᆫ 梵行相이 ᄀᆞᆺ더시니</sent>
<sent type="main" lang="chi" page="42b-43a" n="7">為求聲聞者說應四諦法，</sent>
<sent type="main" lang="kor" page="42b-43a" n="7">聲聞 求ᄒᆞᆯ ^ 싸ᄅᆞᆷ 爲ᄒᆞ샨 四諦法 니ᄅᆞ샤</sent>
<sent type="main" lang="chi" page="43a" n="1">度生老病死，究竟涅槃；</sent>
<sent type="main" lang="kor" page="43a" n="1">生老病死ᄅᆞᆯ 벗기샤 究竟涅槃킈 ᄒᆞ시고</sent>
<sent type="main" lang="chi" page="43a" n="2">為求辟支佛者說應十二因緣法；</sent>
<sent type="main" lang="kor" page="43a" n="2">辟支佛 求ᄒᆞᆯ 싸ᄅᆞᆷ 爲ᄒᆞ샨 十二 因緣法을 니르시고</sent>
<sent type="main" lang="chi" page="43a" n="3">為諸菩薩說應六波羅蜜，</sent>
<sent type="main" lang="kor" page="43a" n="3">菩薩ᄃᆞᆯ 爲ᄒᆞ샨 六波羅蜜ᄋᆞᆯ 니ᄅᆞ샤</sent>
<sent type="main" lang="chi" page="43a-43b" n="4">令得阿耨多羅三藐三菩提，</sent>
<sent type="main" lang="kor" page="43a-43b" n="4">阿耨多羅三藐三菩^提ᄅᆞᆯ 得ᄒᆞ야</sent>
<sent type="main" lang="chi" page="43b" n="1">成一切種智。</sent>
<sent type="main" lang="kor" page="43b" n="1">一切 種智ᄅᆞᆯ 일우게 ᄒᆞ더시니</sent>
<sent type="anno" lang="chi" page="43b" n="2">此敘燈明亦於一乘隨宜說三也。初中後者。指三乘之法。</sent>
<sent type="anno" lang="kor" page="43b" n="2">初善 中善 後善은 三乘法을 니르니</sent>
<sent type="anno" lang="chi" page="43b" n="3">皆應機契道無不善也。</sent>
<sent type="anno" lang="kor" page="43b" n="3">다 機ᄅᆞᆯ 應ᄒᆞ야 道애 마자 몯 됴ᄒᆞ니 업슬씨라</sent>
<sent type="anno" lang="chi" page="43b" n="4">藉權顯實故其義深遠。</sent>
<sent type="anno" lang="kor" page="43b" n="4">權을 브터셔 實을 나토실ᄊᆡ 깁고 멀오</sent>
<sent type="anno" lang="chi" page="43b" n="5">方便隨機故其語巧妙。</sent>
<sent type="anno" lang="kor" page="43b" n="5">方便으로 機ᄅᆞᆯ 조ᄎᆞ실ᄊᆡ 工巧코 微妙ᄒᆞ고</sent>
<sent type="anno" lang="chi" page="43b" n="6">本於一乘故純一無雜。</sent>
<sent type="anno" lang="kor" page="43b" n="6">一乘에 根源ᄒᆞᆯᄊᆡ 섯근 것 업고</sent>
<sent type="anno" lang="chi" page="43b" n="7">明菩薩行。故具足清白梵行之相。</sent><!--이하 생략된 내용: 以一乘應三乘而說。故云說應四諦等。於二乘言求。於菩薩不言求者。-->
<sent type="anno" lang="kor" page="43b" n="7">菩薩行ᄋᆞᆯ ᄇᆞᆯ기실ᄊᆡ 梵行相이 ᄀᆞᄌᆞ니라</sent>
<sent type="anno" lang="chi" page="43b" n="8">佛為大事出興。本說教菩薩法。故</sent>
<sent type="anno" lang="kor" page="43b" n="8">부톄 큰 일 爲ᄒᆞ야 나샤미 本來 菩薩 ᄀᆞᄅᆞ치시논 法을 닐우리라 ᄒᆞ실ᄊᆡ</sent>
<sent type="anno" lang="chi" page="43b-44a" n="9">不待求</sent><!--이하 생략된 내용: 於餘乘非所願說。特因樂小者求而後說也。於聲聞言涅槃。於辟支菩薩言種智者。-->
<sent type="anno" lang="kor" page="43b-44a" n="9">求호ᄆᆞᆯ 기^드리디 아니ᄒᆞ시니라</sent>
<sent type="anno" lang="chi" page="44a" n="1">聲聞厭生死苦取滅諦小果。故進之於究竟涅槃。</sent>
<sent type="anno" lang="kor" page="44a" n="1">聲聞은 生死苦ᄅᆞᆯ 슬히 너겨 滅諦 져근 果ᄅᆞᆯ 가질ᄊᆡ 究竟涅槃애 나ᅀᅩ시고</sent>
<sent type="anno" lang="chi" page="44a" n="2">辟支利智菩薩大根。故成之以一切種智。</sent>
<sent type="anno" lang="kor" page="44a" n="2">辟支ᄂᆞᆫ ᄂᆞᆯ카ᄫᆞᆫ 智오 菩薩ᄋᆞᆫ 큰 불휠ᄊᆡ 一切 種智ᄅᆞᆯ 일우시니</sent>
<sent type="anno" lang="chi" page="44a" n="3">經已唱滅。</sent>
<sent type="anno" lang="kor" page="44a" n="3">一切 種智ᄂᆞᆫ 부톄ᅀᅡ ᄀᆞᄌᆞ시니라</sent>
<sent type="main" lang="chi" page="44a" n="4">「次復有佛亦名日月燈明，</sent>
<sent type="main" lang="kor" page="44a" n="4">버거 부톄 겨샤ᄃᆡ ᄯᅩ 일후미 日月燈明이시고</sent>
<sent type="main" lang="chi" page="44a" n="5">次復有佛亦名日月燈明，</sent>
<sent type="main" lang="kor" page="44a" n="5">ᄯᅩ 버거 부톄 겨샤ᄃᆡ ᄯᅩ 일후미 日月燈明이러시니</sent>
<sent type="main" lang="chi" page="44a-44b" n="6">如是二萬佛，皆同一字，號日月燈明，</sent>
<sent type="main" lang="kor" page="44a-44b" n="6">이ᄀᆞ티 二萬 부톄 ^ 다 ᄒᆞᆫ가짓 字로 號ㅣ 日月燈明이시며</sent>
<sent type="main" lang="chi" page="44b" n="1">又同一姓，姓頗羅墮。</sent>
<sent type="main" lang="kor" page="44b" n="1">ᄯᅩ ᄒᆞᆫ가짓 姓이샤 姓이 頗羅墮ㅣ러시니</sent>
<sent type="main" lang="chi" page="44b" n="2">彌勒當知，</sent>
<sent type="main" lang="kor" page="44b" n="2">彌勒아 아라라</sent>
<sent type="main" lang="chi" page="44b" n="3">初佛後佛，皆同一字，名日月燈明，</sent>
<sent type="main" lang="kor" page="44b" n="3">첫 부텨 後ㅅ 부톄 다 ᄒᆞᆫ가짓 字로 일후미 日月燈明이시고</sent>
<sent type="main" lang="chi" page="44b-45a" n="4">十號具足。所可說法，初中後善。</sent>
<sent type="main" lang="kor" page="44b-45a" n="4">열 號ㅣ ᄀᆞᄌᆞ시고 니르시논 法이 初 中 後善이러시^니</sent>
<sent type="main" lang="chi" page="45a" n="1">其最後佛，未出家時有八王子：</sent>
<sent type="main" lang="kor" page="45a" n="1">ᄆᆞᆺ 後ㅅ 부톄 出家 아니ᄒᆞ야 겨시ᇙ 저긔 여듧 王子ᄅᆞᆯ 두겨샤ᄃᆡ</sent>
<sent type="main" lang="chi" page="45a" n="2">一名有意，</sent>
<sent type="main" lang="kor" page="45a" n="2">ᄒᆞᆫ 일후믄 有意오</sent>
<sent type="main" lang="chi" page="45a" n="3">二名善意，</sent>
<sent type="main" lang="kor" page="45a" n="3">둘찻 일후믄 善意오</sent>
<sent type="main" lang="chi" page="45a" n="4">三名無量意，</sent>
<sent type="main" lang="kor" page="45a" n="4">세찻 일후믄 無量意오</sent>
<sent type="main" lang="chi" page="45a" n="5">四名寶意，</sent>
<sent type="main" lang="kor" page="45a" n="5">네찻 일후믄 寶意오</sent>
<sent type="main" lang="chi" page="45a" n="6">五名增意，</sent>
<sent type="main" lang="kor" page="45a" n="6">다ᄉᆞᆺ찻 일후믄 增意오</sent>
<sent type="main" lang="chi" page="45a" n="7">六名除疑意，</sent>
<sent type="main" lang="kor" page="45a" n="7">여슷찻 일후믄 除疑意오</sent>
<sent type="main" lang="chi" page="45a-45b" n="8">七名嚮意，</sent>
<sent type="main" lang="kor" page="45a-45b" n="8">닐굽찻 일후믄 響意^오</sent>
<sent type="main" lang="chi" page="45b" n="1">八名法意。</sent>
<sent type="main" lang="kor" page="45b" n="1">여듧찻 일후믄 法意러시니</sent>
<sent type="main" lang="chi" page="45b" n="2">是八王子，威德自在，</sent>
<sent type="main" lang="kor" page="45b" n="2">이 여듧 王子ㅣ 威德이 自在ᄒᆞ샤</sent>
<sent type="main" lang="chi" page="45b" n="3">各領四天下。</sent>
<sent type="main" lang="kor" page="45b" n="3">各各 네 天下ᄅᆞᆯ 거느롓더시니</sent>
<sent type="main" lang="chi" page="45b" n="4">是諸王子，聞父出家，得阿耨多羅三藐三菩提，</sent>
<sent type="main" lang="kor" page="45b" n="4">이 王子ᄃᆞᆯ히 아바니미 出家ᄒᆞ샤 阿耨多羅三藐三菩提ᄅᆞᆯ 得ᄒᆞ시다 드르시고</sent>
<sent type="main" lang="chi" page="45b-46a" n="5">悉捨王位亦隨出家，</sent>
<sent type="main" lang="kor" page="45b-46a" n="5">다 王位ᄅᆞᆯ ᄇᆞ리시고 조^차 出家ᄒᆞ야</sent>
<sent type="main" lang="chi" page="46a" n="1">發大乘意，</sent>
<sent type="main" lang="kor" page="46a" n="1">大乘엣 ᄠᅳ들 發ᄒᆞ야</sent>
<sent type="main" lang="chi" page="46a" n="2">常修梵行，</sent>
<sent type="main" lang="kor" page="46a" n="2">샤ᇰ녜 조ᄒᆞᆫ ᄒᆡᇰ뎍 다ᄭᅡ</sent>
<sent type="main" lang="chi" page="46a" n="3">皆為法師，</sent>
<sent type="main" lang="kor" page="46a" n="3">다 法師ㅣ ᄃᆞ외샤</sent>
<sent type="main" lang="chi" page="46a" n="4">已於千萬佛所、殖諸善本。</sent>
<sent type="main" lang="kor" page="46a" n="4">ᄒᆞ마 千萬 부텨ᄭᅴ 믈읫 됴ᄒᆞᆫ 根源을 시므시니라</sent>
<sent type="anno" lang="chi" page="46a" n="5">依燈明有八意。</sent><!--앞에 생략된 내용: 此又引然燈本始。以明妙法傳續之由也。自初燈明至最後燈明。有二萬佛。然燈即最後燈明之王子也。名字姓皆同者。明道同也。有八王子者。聖人示迹表法也。-->
<sent type="anno" lang="kor" page="46a" n="5">燈明을 브터셔 여듧 意 겨샤ᄆᆞᆫ</sent>
<sent type="anno" lang="chi" page="46a" n="6">表從妙明真心出妙觀察意。其用有八也。</sent>
<sent type="anno" lang="kor" page="46a" n="6">妙明眞心을 브터셔 妙觀察意 나미 그 用이 여들비 잇ᄂᆞᆫ ᄃᆞᆯ 表ᄒᆞ니라</sent>
<sent type="anno2" lang="kor" page="46a" n="7">察은 ᄉᆞᆯ필씨라</sent>
<sent type="anno" lang="chi" page="46b" n="8">妙心本空而能有用故名有意。此妙有也。</sent>
<sent type="anno" lang="kor" page="46b" n="8">微妙ᄒᆞᆫ ᄆᆞᅀᆞ미 本來 뷔유ᄃᆡ 能히 龍이 이실ᄊᆡ 일후미 有意니 이ᄂᆞᆫ 妙有ㅣ라</sent>
<sent type="anno" lang="chi" page="46b" n="9">出乎妙心用無不善故名善意。此妙善也。</sent>
<sent type="anno" lang="kor" page="46b" n="9">微妙ᄒᆞᆫ ᄆᆞᅀᆞ매셔 나아 用이 몯 됴ᄒᆞ니 업슬ᄊᆡ 일후미 善意니 이ᄂᆞᆫ 妙善이라</sent>
<sent type="anno" lang="chi" page="46b" n="10">量不可測名無量意。此妙量也。</sent>
<sent type="anno" lang="kor" page="46b" n="10">量ᄋᆞᆯ 어루 아디 몯ᄒᆞᆯᄊᆡ 일후미 無量意니 이ᄂᆞᆫ 妙量이라</sent>
<sent type="anno2" lang="kor" page="46b" n="11">量ᄋᆞᆫ 그르시니 ᄠᅳ디 커 아디 몯ᄒᆞᆯ씨라</sent>
<sent type="anno" lang="chi" page="46b" n="12">對境利用名寶意。此妙寶也。</sent>
<sent type="anno" lang="kor" page="46b" n="12">境을 對ᄒᆞ야 利히 ᄡᅳᆯᄊᆡ 일후미 寶意니 이ᄂᆞᆫ 妙寶ㅣ라</sent>
<sent type="anno" lang="chi" page="46b" n="13">觸類而長名增意。此妙增也。</sent>
<sent type="anno" lang="kor" page="46b" n="13">類ᄅᆞᆯ 觸ᄒᆞ야 길울ᄊᆡ 일후미 增意니 이ᄂᆞᆫ 妙增이라</sent>
<sent type="anno" lang="chi" page="46b-47a" n="14">善能覺了名除疑意。此妙覺也。</sent>
<sent type="anno" lang="kor" page="46b-47a" n="14">이대 能히 알^ᄊᆡ 일후미 除疑意니 이ᄂᆞᆫ 妙覺이라</sent>
<sent type="anno" lang="chi" page="47a" n="1">應物如響名響意。此妙響也。</sent>
<sent type="anno" lang="kor" page="47a" n="1">物을 應호ᄃᆡ 뫼ᅀᅡ리 ᄀᆞᆮᄒᆞᆯᄊᆡ 일후미 響意니 이ᄂᆞᆫ 妙響이라</sent>
<sent type="anno" lang="chi" page="47a" n="2">建立萬法名法意。此妙法也。</sent>
<sent type="anno" lang="kor" page="47a" n="2">萬法을 셸ᄊᆡ 일후미 法意니 이ᄂᆞᆫ 妙法이라</sent>
<sent type="anno" lang="chi" page="47a" n="3">領四天下者。</sent>
<sent type="anno" lang="kor" page="47a" n="3">四天下 거느리샤ᄆᆞᆫ</sent>
<sent type="anno" lang="chi" page="47a" n="4">未出家時未免物累也。</sent>
<sent type="anno" lang="kor" page="47a" n="4">物의 ᄠᆡᄅᆞᆯ 몯 免ᄒᆞ실씨오</sent>
<sent type="anno" lang="chi" page="47a" n="5">聞父得道捨位出家者。</sent>
<sent type="anno" lang="kor" page="47a" n="5">出家ᄒᆞ샤ᄆᆞᆫ</sent>
<sent type="anno" lang="chi" page="47a" n="6">離情去累乃趣正覺之表也。</sent><!--이하 생략된 내용: 智勝王子有珍玩之具。聞父得道。捨之而往。其意同此。-->
<sent type="anno" lang="kor" page="47a" n="6">情을 여희여 ᄠᆡᄅᆞᆯ 아ᅀᅡ 正覺애 가시ᄂᆞᆫ 表ㅣ라</sent>
<sent type="anno" lang="chi" page="47a" n="7">心王出三界家。則八識之子隨出而為諸法師。亦若是矣。</sent>
<sent type="anno" lang="kor" page="47a" n="7">이 心王이 三界 지븨 나면 八識 아ᄃᆞ리 조차 나 法師 ᄃᆞ외요미 ᄯᅩ 이 ᄀᆞᆮᄒᆞ리라</sent>
<sent type="anno2" lang="kor" page="47a" n="8">八識은 六識과 第七 末那識과 第八 阿賴耶識괘라</sent><!--法華1:101b 해주-->
<sent type="anno2" lang="kor" page="47a-47b" n="9">眼 耳 鼻 舌 身 意ᄂᆞᆫ 六根이오</sent><!--法華1:101b 해주-->
<sent type="anno2" lang="kor" page="47b" n="1">色 聲 香 味 觸 法은 六塵이니</sent><!--法華1:101b 해주-->
<sent type="anno2" lang="kor" page="47b" n="2">누네 보미 色塵이오</sent><!--法華1:101b 해주-->
<sent type="anno2" lang="kor" page="47b" n="3">귀예 드로미 聲塵이오</sent><!--法華1:101b 해주-->
<sent type="anno2" lang="kor" page="47b" n="4">고해 마토미 香塵이오</sent><!--法華1:101b 해주-->
<sent type="anno2" lang="kor" page="47b" n="5">혀에 맛보미 味塵이오</sent><!--法華1:101b 해주-->
<sent type="anno2" lang="kor" page="47b" n="6">모매 더러ᄫᅮ미 觸塵이오</sent><!--法華1:101b 해주-->
<sent type="anno2" lang="kor" page="47b" n="7">ᄠᅳ데 着호미 法塵이니</sent><!--法華1:101b 해주-->
<sent type="anno2" lang="kor" page="47b" n="8">어울워 十二處ㅣ라</sent><!--法華1:101b 해주-->
<sent type="anno2" lang="kor" page="47b" n="9">ᄯᅩ 六識은 本來 제 ᄒᆞᆫ ᄆᆞᅀᆞ미로ᄃᆡ</sent><!--法華1:101b 해주-->
<sent type="anno2" lang="kor" page="47b" n="10">六根ᄋᆞᆯ 다 브터 六識이 ᄃᆞ외ᄂᆞ니</sent><!--法華1:101b 해주-->
<sent type="anno2" lang="kor" page="47b" n="11">보ᄆᆞᆯ 조차 眼識이 ᄃᆞ외며</sent><!--法華1:101b 해주-->
<sent type="anno2" lang="kor" page="47b" n="12">드로ᄆᆞᆯ 조차 耳識이 ᄃᆞ외며</sent><!--法華1:101b 해주-->
<sent type="anno2" lang="kor" page="47b" n="13">마토ᄆᆞᆯ 조차 鼻識이 ᄃᆞ외며</sent><!--法華1:101b 해주-->
<sent type="anno2" lang="kor" page="47b" n="14">맛보ᄆᆞᆯ 조차 舌識이 ᄃᆞ외며</sent><!--法華1:101b 해주-->
<sent type="anno2" lang="kor" page="47b" n="15">더러ᄫᅮ믈 조차 身識이 ᄃᆞ외며</sent><!--法華1:101b 해주-->
<sent type="anno2" lang="kor" page="47b-48a" n="16">分別호ᄆᆞᆯ 조차 意^識이 ᄃᆞ외ᄂᆞ니</sent><!--法華1:101b 해주-->
<sent type="anno2" lang="kor" page="48a" n="1">根 塵 識이 어우러 十八界 ᄃᆞ외ᄂᆞ니라</sent><!--法華1:101b 해주-->
<mark type="section_begin">○</mark>
<sent type="anno2" lang="chi" page="48a" n="2">識所變相 雖無量種。而能變識類 別唯三。</sent><!--이하 출전: 成唯識論卷第二-->
<sent type="anno2" lang="kor" page="48a" n="2">이 여듧 가짓 識이 세 가짓 能히 變호미 ᄀᆞᄌᆞ니</sent>
<sent type="anno2" lang="chi" page="48a" n="3">一謂異熟。</sent>
<sent type="anno2" lang="kor" page="48a" n="3">ᄒᆞ나ᄒᆞᆫ 異熟이니</sent>
<sent type="anno3" lang="kor" page="48a" n="4">異ᄂᆞᆫ 다ᄅᆞᆯ씨오 熟은 니글씨라</sent>
<sent type="anno2" lang="chi" page="48a" n="5">即第八識 多異熟性故。</sent>
<sent type="anno2" lang="kor" page="48a" n="5">곧 第八識 異熟性이 할ᄊᆡ니라</sent>
<sent type="anno2" lang="chi" page="48a" n="6">二謂思量。</sent>
<sent type="anno2" lang="kor" page="48a" n="6">둘흔 思量이니</sent>
<sent type="anno2" lang="chi" page="48a" n="7">即第七識 恒審思量故。</sent>
<sent type="anno2" lang="kor" page="48a" n="7">곧 第七識이 時常 子細히 思量ᄒᆞᆯᄊᆡ니라</sent>
<sent type="anno2" lang="chi" page="48a" n="8">三謂了境。</sent>
<sent type="anno2" lang="kor" page="48a" n="8">세ᄒᆞᆫ 了境이니</sent>
<sent type="anno2" lang="chi" page="48a" n="9">即前六識 了境相麁故。</sent>
<sent type="anno2" lang="kor" page="48a" n="9">곧 알ᄑᆡ 六識이 멀터ᄫᅵ 境을 알ᄊᆡ니라</sent><!--及言顯六合 為一種。此三 皆名能變識者。-->
<mark type="section_begin">○</mark>
<sent type="anno2" lang="chi" page="48a" n="10">없음</sent>
<sent type="anno2" lang="kor" page="48a" n="10">阿賴耶ᄂᆞᆫ 藏識이라 혼 마리니</sent><!--法華1_102a_20_해주-102b_1_해주-->
<sent type="anno2" lang="chi" page="48a" n="11">없음</sent>
<sent type="anno2" lang="kor" page="48a" n="11">諸法 種ᄋᆞᆯ 能히 含藏ᄒᆞᆯᄊᆡ니라</sent><!--法華1_102b_2_해주-->
<mark type="section_begin">○</mark>
<sent type="anno2" lang="chi" page="48a" n="12">能變 有二種。</sent>
<sent type="anno2" lang="kor" page="48a" n="12">能히 變호미 두 가지 잇ᄂᆞ니</sent>
<sent type="anno2" lang="chi" page="48a-48b" n="13">一因能變。</sent>
<sent type="anno2" lang="kor" page="48a-48b" n="13">ᄒᆞ나ᄒᆞᆫ 因能變^이니</sent>
<sent type="anno2" lang="chi" page="48b" n="1">謂第八識中 等流異熟。二因習氣。</sent>
<sent type="anno2" lang="kor" page="48b" n="1">第八識 中엣 等流와 異熟과 두 가짓 因엣 習氣ᄅᆞᆯ 니ᄅᆞ니</sent>
<sent type="anno2" lang="chi" page="48b" n="2">等流習氣 由七識中 善惡無記 熏令生長。</sent>
<sent type="anno2" lang="kor" page="48b" n="2">等流 習氣ᄂᆞᆫ 第七識中엣 善惡 無記 熏ᄒᆞ야 길어 낼씨오</sent>
<sent type="anno3" lang="kor" page="48b" n="3">無記ᄂᆞᆫ 아ᄌᆞᆯᄒᆞ야 아로미 업슬씨라</sent>
<sent type="anno3" lang="kor" page="48b" n="4">熏은 發ᄒᆞ며 닐윌씨라</sent>
<sent type="anno2" lang="chi" page="48b" n="5">異熟習氣 由六識中 有漏善惡 熏令生長。</sent>
<sent type="anno2" lang="kor" page="48b" n="5">異熟 習氣ᄂᆞᆫ 六識 中엣 有漏 善惡이 熏ᄒᆞ야 길어 낼씨라</sent>
<sent type="anno2" lang="chi" page="48b" n="6">二果能變。</sent>
<sent type="anno2" lang="kor" page="48b" n="6">둘흔 果能變이니</sent>
<sent type="anno2" lang="chi" page="48b" n="7">謂前二種習氣力故。有八識生 現種種相。</sent>
<sent type="anno2" lang="kor" page="48b" n="7">알ᄑᆡ 두 가짓 習氣力으로 八識이 나 種種 相 나토ᄆᆞᆯ 니ᄅᆞ니</sent>
<sent type="anno2" lang="chi" page="48b" n="8">等流習氣 為因緣故。八識體相 差別而生。</sent>
<sent type="anno2" lang="kor" page="48b" n="8">等流 習氣 因緣 젼ᄎᆞ로 八識 體相이 여러 가지로 나ᄂᆞ니</sent>
<sent type="anno2" lang="chi" page="48b" n="9">名等流果</sent>
<sent type="anno2" lang="kor" page="48b" n="9">일후미 等流果ㅣ니</sent>
<sent type="anno2" lang="chi" page="48b-49a" n="10">果似因故。</sent>
<sent type="anno2" lang="kor" page="48b-49a" n="10">果^ㅣ 因과 ᄀᆞᆮᄒᆞᆫ 젼ᄎᆡ라</sent>
<sent type="anno3" lang="kor" page="49a" n="1">果ㅣ 因과 ᄀᆞᆮᄒᆞᆯᄊᆡ 等流ㅣ라 ᄒᆞ니</sent>
<sent type="anno3" lang="kor" page="49a" n="2">等流는 ᄒᆞᆫ 주비라 혼 마리라</sent>
<sent type="anno2" lang="chi" page="49a" n="3">異熟習氣 為增上緣 感第八識。</sent>
<sent type="anno2" lang="kor" page="49a" n="3">異熟 習氣ᄂᆞᆫ 增上緣이 ᄃᆞ외야 第八識을 感ᄒᆞ야</sent>
<sent type="anno2" lang="chi" page="49a" n="4">酬引業力</sent>
<sent type="anno2" lang="kor" page="49a" n="4">引業을 갑논 히미</sent>
<sent type="anno3" lang="kor" page="49a" n="5">引ᄋᆞᆫ ᅘᅧᆯ씨니 引業은 아래 잇ᄂᆞ니라</sent>
<sent type="anno2" lang="chi" page="49a" n="6">恒相續故</sent>
<sent type="anno2" lang="kor" page="49a" n="6">時常 서르 니ᅀᅳᆯᄊᆡ</sent>
<sent type="anno2" lang="chi" page="49a" n="7">立異熟名。</sent>
<sent type="anno2" lang="kor" page="49a" n="7">異熟 일후믈 지흐니라</sent>
<sent type="anno2" lang="chi" page="49a-49b" n="8">感前六識 酬滿業者 從異熟起</sent>
<sent type="anno2" lang="kor" page="49a-49b" n="8">알ᄑᆡᆺ 六識을 感ᄒᆞ^야 滿業 갑논 거스란 異熟을 브터셔 닐ᄊᆡ</sent>
<sent type="anno2" lang="chi" page="49b" n="1">名異熟生。</sent>
<sent type="anno2" lang="kor" page="49b" n="1">異熟生이라 일훔 지코</sent>
<sent type="anno2" lang="chi" page="49b" n="2">不名異熟 有間斷故。</sent>
<sent type="anno2" lang="kor" page="49b" n="2">異熟이라 일훔 아니 지호ᄆᆞᆫ 긋드루미 이실ᄊᆡ니</sent>
<sent type="anno2" lang="chi" page="49b" n="3">即前異熟 及異熟生 名異熟果</sent>
<sent type="anno2" lang="kor" page="49b" n="3">異熟과 異熟生ᄋᆞᆯ 異熟果ㅣ라 일훔 짇ᄂᆞ니</sent>
<sent type="anno2" lang="chi" page="49b" n="4">果異因故。</sent>
<sent type="anno2" lang="kor" page="49b" n="4">果ㅣ 因과 다ᄅᆞᆯᄊᆡ니라</sent>
<sent type="anno3" lang="kor" page="49b" n="5">因ᄋᆞᆫ 前生앳 善惡業이라</sent>
<mark type="section_begin">○</mark>
<sent type="anno2" lang="chi" page="49b" n="6">又第八識 本無阿賴耶名。</sent><!--앞에 '宗鏡云。' 생략. 이하 출전: 翻譯名義集六-->
<sent type="anno2" lang="kor" page="49b" n="6">ᄯᅩ 第八識이 本來 阿賴耶 일후미 업거늘</sent>
<sent type="anno2" lang="chi" page="49b" n="7">由第七 執第八見分 為我。</sent>
<sent type="anno2" lang="kor" page="49b" n="7">第七이 第八ᄋᆡ 見分을 자바 내라 ᄒᆞ야</sent>
<sent type="anno2" lang="chi" page="49b" n="8">令第八 得阿賴耶名。</sent>
<sent type="anno2" lang="kor" page="49b" n="8">第八이 阿賴耶ㅅ 일후믈 얻게 ᄒᆞᄂᆞ니</sent>
<sent type="anno2" lang="chi" page="49b-50a" n="9">若不執時。但名異熟識者。此是善惡業果位。</sent>
<sent type="anno2" lang="kor" page="49b-50a" n="9">아니 자ᄇᆞᆯ 쩌근 오직 일후믈 異熟識이라 호ᄆᆞᆫ 이 善^惡業 果位니</sent>
<sent type="anno2" lang="chi" page="50a" n="1">以善惡業 為因。即招感 得此引果故。</sent>
<sent type="anno2" lang="kor" page="50a" n="1">善惡業이 因이 ᄃᆞ외야 곧 블러 感ᄒᆞ야 이 引果ᄅᆞᆯ 得ᄒᆞᆯᄊᆡ</sent>
<sent type="anno2" lang="chi" page="50a" n="2">前世業 為因。因是善惡。今世 感第八識</sent>
<sent type="anno2" lang="kor" page="50a" n="2">前世業이 因이 ᄃᆞ외야 이 善惡ᄋᆞᆯ 因ᄒᆞ야 今世예 第八識을 感ᄒᆞ니</sent>
<sent type="anno2" lang="chi" page="50a" n="3">是無記。異熟</sent>
<sent type="anno2" lang="kor" page="50a" n="3">이 無記 異熟이니</sent>
<sent type="anno2" lang="chi" page="50a" n="4">即果。</sent>
<sent type="anno2" lang="kor" page="50a" n="4">곧 果ㅣ니</sent>
<sent type="anno2" lang="chi" page="50a" n="5">果異於因故</sent>
<sent type="anno2" lang="kor" page="50a" n="5">果ㅣ 因에셔 다ᄅᆞᆯᄊᆡ</sent>
<sent type="anno2" lang="chi" page="50a" n="6">名異熟。</sent>
<sent type="anno2" lang="kor" page="50a" n="6">일후믈 異熟이라 ᄒᆞ니라</sent>
<sent type="anno2" lang="chi" page="50a" n="7">又具四義。</sent>
<sent type="anno2" lang="kor" page="50a" n="7">ᄯᅩ 네 가짓 ᄠᅳ디 ᄀᆞᄌᆞ니</sent>
<sent type="anno2" lang="chi" page="50a" n="8">一實。二常。三遍。四無雜。</sent>
<sent type="anno2" lang="kor" page="50a" n="8">實와 常과 徧과 無雜괘니</sent>
<sent type="anno2" lang="chi" page="50a" n="9">是名真異熟識。</sent>
<sent type="anno2" lang="kor" page="50a" n="9">이 일후미 眞異熟識이라</sent>
<sent type="anno2" lang="chi" page="50a" n="10">問 第八真異熟識。如何名引果。</sent>
<sent type="anno2" lang="kor" page="50a" n="10">무로ᄃᆡ 第八 眞異熟識을 엇뎨 引果ㅣ라 ᄒᆞ뇨</sent>
<sent type="anno2" lang="chi" page="50a" n="11">答 為善惡業為能引。第八為所引。</sent>
<sent type="anno2" lang="kor" page="50a" n="11">對答호ᄃᆡ 善惡業은 能引이오 第八ᄋᆞᆫ 所引이니</sent>
<sent type="anno2" lang="chi" page="50b" n="1">是能引家之果。故名引果。</sent>
<sent type="anno2" lang="kor" page="50b" n="1">能引ᄒᆞᄂᆞᆫ 지븻 果ᅟᅵᆯᄊᆡ 引果ㅣ라 ᄒᆞ니</sent>
<sent type="anno2" lang="chi" page="50b" n="2">故是總報主。</sent>
<sent type="anno2" lang="kor" page="50b" n="2">그럴ᄊᆡ 이 惣報主ㅣ라</sent>
<sent type="anno2" lang="chi" page="50b" n="3">前六識名為滿果。</sent>
<sent type="anno2" lang="kor" page="50b" n="3">알ᄑᆡᆺ 六識은 일후미 滿果ㅣ니</sent>
<sent type="anno2" lang="chi" page="50b" n="4">有一分善惡 別報來滿故。</sent>
<sent type="anno2" lang="kor" page="50b" n="4">一分 善惡 各別ᄒᆞᆫ 果報ㅣ 와 ᄎᆞᆯᄊᆡ</sent>
<sent type="anno2" lang="chi" page="50b" n="5">此滿業所招 名異熟生。</sent>
<sent type="anno2" lang="kor" page="50b" n="5">이 滿業 블룬 거슬 일후믈 異熟生이라 ᄒᆞᄂᆞ니</sent>
<sent type="anno2" lang="chi" page="50b" n="6">非真異熟也。</sent>
<sent type="anno2" lang="kor" page="50b" n="6">眞異熟이 아니라</sent>
<sent type="anno2" lang="chi" page="50b" n="7">不具四義。</sent>
<sent type="anno2" lang="kor" page="50b" n="7">네 가짓 ᄠᅳ디 ᄀᆞᆺ디 몯ᄒᆞ니라</sent>
<sent type="anno2" lang="chi" page="50b" n="8">唯第八 是引果真異熟識。</sent>
<sent type="anno2" lang="kor" page="50b" n="8">오직 第八ᄋᆞᆫ 이 引果 眞異熟識이니</sent>
<sent type="anno2" lang="chi" page="50b" n="9">真異熟心 一切時相續 酬牽引業</sent>
<sent type="anno2" lang="kor" page="50b" n="9">眞異熟心이 一切 時예 서르 니ᅀᅥ 引業을 가파 ᅘᅧᄂᆞ니</sent>
<sent type="anno2" lang="chi" page="50b" n="10">非同滿業。</sent>
<sent type="anno2" lang="kor" page="50b" n="10">滿業과 ᄀᆞᆮ디 아니ᄒᆞ니</sent>
<sent type="anno2" lang="chi" page="50b" n="11">有間斷故。</sent>
<sent type="anno2" lang="kor" page="50b" n="11">긋드루미 이실ᄊᆡ니라</sent>
<sent type="anno2" lang="chi" page="50b" n="12">以餘轉識 不能引業。</sent>
<sent type="anno2" lang="kor" page="50b" n="12">녀나ᄆᆞᆫ 轉識은 能히 引業디 몯ᄒᆞ야</sent>
<sent type="anno3" lang="kor" page="51a" n="1">轉識은 아래 잇ᄂᆞ니라</sent>
<sent type="anno2" lang="chi" page="51a" n="2">但來滿善惡之業果。</sent>
<sent type="anno2" lang="kor" page="51a" n="2">오직 善惡業果애 와 ᄎᆞᆯ ᄲᅮ니니</sent>
<sent type="anno2" lang="chi" page="51a" n="3">引果之識 遍三界有。</sent>
<sent type="anno2" lang="kor" page="51a" n="3">引果識은 三界예 ᄀᆞᄃᆞ기 잇고</sent>
<sent type="anno2" lang="chi" page="51a" n="4">六識 不遍無色界無心定等。</sent>
<sent type="anno2" lang="kor" page="51a" n="4">六識은 無色界와 無心定 等에 ᄀᆞᄃᆞᆨ디 몯ᄒᆞ니라</sent>
<mark type="section_begin">○</mark>
<sent type="anno2" lang="chi" page="51a" n="5">末那。唯識翻意。</sent><!--이하 출전: 翻譯名義集六 -->
<sent type="anno2" lang="kor" page="51a" n="5">末那ᄂᆞᆫ 意라 혼 마리며</sent><!--法華1_102b_3_해주-->
<sent type="anno2" lang="chi" page="51a" n="6">或云執我。</sent>
<sent type="anno2" lang="kor" page="51a" n="6">ᄯᅩ 내라 호ᄆᆞᆯ 잡다 혼 마리며</sent>
<sent type="anno2" lang="chi" page="51a" n="7">亦云分別。</sent><!--이하 唯識宗云。 생략-->
<sent type="anno2" lang="kor" page="51a" n="7">ᄯᅩ 分別이라 혼 마리니</sent>
<sent type="anno2" lang="chi" page="51a" n="8">具足應言 訖利瑟吒耶末那。</sent>
<sent type="anno2" lang="kor" page="51a" n="8">ᄀᆞ초 닐오ᇙ뎬 訖利瑟吒耶末那ㅣ라 혼 마리니</sent>
<sent type="anno2" lang="chi" page="51a" n="9">此翻染污意。</sent>
<sent type="anno2" lang="kor" page="51a" n="9">染汚ㅣ라 혼 ᄠᅳ디니</sent>
<sent type="anno3" lang="kor" page="51a" n="10">染汚ᄂᆞᆫ 더러ᄫᅳᆯ씨라</sent>
<sent type="anno2" lang="chi" page="51b" n="1">謂我癡。我見。我慢。我愛。四惑常俱 故名染污。</sent>
<sent type="anno2" lang="kor" page="51b" n="1">我癡 我見 我慢 我愛 네 惑이 샤ᇰ녜 ᄒᆞᆫᄃᆡ 이실ᄊᆡ 일후미 染汚ㅣ라</sent>
<sent type="anno2" lang="chi" page="51b" n="2">常審思量 名之為意。</sent>
<sent type="anno2" lang="kor" page="51b" n="2">時常 子細히 思量ᄒᆞᆯᄊᆡ 일후미 意라</sent><!--法華1_102b_4_해주-->
<sent type="anno2" lang="chi" page="51b" n="3">思慮第八 度量為我。</sent>
<sent type="anno2" lang="kor" page="51b" n="3">第八ᄋᆞᆯ ᄉᆞ라ᇰᄒᆞ야 혜아려 나ᄅᆞᆯ 삼ᄂᆞ니</sent><!--法華1_102b_5_해주-->
<sent type="anno2" lang="chi" page="51b" n="4">如是思量 唯第七有。餘識所無。</sent>
<sent type="anno2" lang="kor" page="51b" n="4">이ᄀᆞ티 思量호ᄆᆞᆫ 오직 第七에 잇고 녀느 識에 업슬ᄊᆡ</sent><!--法華1_102b_6_해주-->
<sent type="anno2" lang="chi" page="51b" n="5">故獨名意。</sent>
<sent type="anno2" lang="kor" page="51b" n="5">ᄒᆞ오ᅀᅡ 일후믈 意라 ᄒᆞᄂᆞ니라</sent><!--法華1_102b_7_해주-->
<sent type="anno2" lang="chi" page="51b" n="6">復能了別 名之為識。</sent>
<sent type="anno2" lang="kor" page="51b" n="6">ᄯᅩ 能히 ᄀᆞᆯᄒᆡ야 알ᄊᆡ 일후믈 識이라 ᄒᆞᄂᆞ니라</sent>
<sent type="anno2" lang="chi" page="51b" n="7">前之六識。從根得名。</sent>
<sent type="anno2" lang="kor" page="51b" n="7">알ᄑᆡᆺ 六識은 根ᄋᆞᆯ 從ᄒᆞ야 일후믈 얻고</sent><!--法華1_102b_8_해주-->
<sent type="anno2" lang="chi" page="51b" n="8">此第七識。當體立號。</sent>
<sent type="anno2" lang="kor" page="51b" n="8">이 第七識은 體ᄅᆞᆯ 當ᄒᆞ야 일후믈 지ᄒᆞ니라</sent><!--法華1_102b_9_해주-->
<mark type="section_begin">○</mark>
<sent type="anno2" lang="chi" page="51b" n="9">없음</sent>
<sent type="anno2" lang="kor" page="51b" n="9">解深密經ㅅ 頌애 니ᄅᆞ샤ᄃᆡ</sent>
<sent type="anno2" lang="chi" page="51b" n="10">阿陀那識 甚深細</sent><!--출전: 解深密經卷第一 -->
<sent type="anno2" lang="kor" page="51b" n="10">阿陁那識이 甚히 微細ᄒᆞ야</sent>
<sent type="anno3" lang="chi" page="52a" n="1">阿陀那。義翻執持。</sent><!--이하 출전: 翻譯名義集六 -->
<sent type="anno3" lang="kor" page="52a" n="1">阿陁那ᄂᆞᆫ 자바 디니다 혼 ᄠᅳ디니</sent>
<sent type="anno3" lang="chi" page="52a" n="2">能執持種子根身 生相續義。</sent>
<sent type="anno3" lang="kor" page="52a" n="2">種子와 根身을 자바 디녀 나미 서르 니ᅀᅳᆫ ᄠᅳ디니</sent>
<sent type="anno4" lang="chi" page="52a" n="3">없음</sent>
<sent type="anno4" lang="kor" page="52a" n="3">種子ᄂᆞᆫ 世出世間 諸法 種子ㅣ라</sent>
<sent type="anno3" lang="chi" page="52a" n="4">執持有三。</sent>
<sent type="anno3" lang="kor" page="52a" n="4">자바 디뉴미 세 가지 잇ᄂᆞ니</sent>
<sent type="anno3" lang="chi" page="52a" n="5">一執持根身。令不爛壞。</sent>
<sent type="anno3" lang="kor" page="52a" n="5">ᄒᆞ나ᄒᆞᆫ 根身을 자바 디녀 헤믈어 허디 아니케 ᄒᆞᆯ씨오</sent>
<sent type="anno3" lang="chi" page="52a" n="6">二執持種子。令不散失。</sent>
<sent type="anno3" lang="kor" page="52a" n="6">둘ᄒᆞᆫ 種子ᄅᆞᆯ 자바 디녀 흐러 일티 아니케 ᄒᆞᆯ씨오</sent>
<sent type="anno3" lang="chi" page="52a" n="7">三執取結 生相續義。</sent>
<sent type="anno3" lang="kor" page="52a" n="7">세ᄒᆞᆫ 結을 자바 가져 나미 서르 니ᅀᅳᆫ ᄠᅳ디니</sent>
<sent type="anno3" lang="chi" page="52a" n="8">即有情 於中有身</sent>
<sent type="anno3" lang="kor" page="52a" n="8">곧 有情이 그ᅌᅥ긔 모ᄆᆞᆯ 두ᄂᆞ니</sent>
<sent type="anno3" lang="chi" page="52a-52b" n="9">臨末位。第八識 初一念受生時。</sent>
<sent type="anno3" lang="kor" page="52a-52b" n="9">末位 第八識이 처ᅀᅥᆷ ᄒᆞᆫ 念이 受生ᄒᆞᇙ 時節^을 臨ᄒᆞ야</sent>
<sent type="anno3" lang="chi" page="52b" n="1">有執取結 生相續義。</sent>
<sent type="anno3" lang="kor" page="52b" n="1">結을 자바 가져 나미 서르 니ᅀᅳᆫ ᄠᅳᆮ 잇ᄂᆞ니라</sent>
<sent type="anno3" lang="chi" page="52b" n="2">結者 繫也屬也。</sent>
<sent type="anno3" lang="kor" page="52b" n="2">結은 ᄆᆡᅇᅵ며 屬ᄒᆞᆯ씨니</sent>
<sent type="anno3" lang="chi" page="52b" n="3">於母腹中。一念受生。</sent>
<sent type="anno3" lang="kor" page="52b" n="3">어믜 ᄇᆡᆺ 소배 ᄒᆞᆫ 念으로 受生호매</sent>
<sent type="anno3" lang="chi" page="52b" n="4">便繫屬彼故。</sent>
<sent type="anno3" lang="kor" page="52b" n="4">곧 뎌ᅌᅥ긔 ᄆᆡᅇᅧ 屬ᄒᆞᆯᄊᆡ</sent>
<sent type="anno3" lang="chi" page="52b" n="5">亦如礠毛石吸鐵。</sent>
<sent type="anno3" lang="kor" page="52b" n="5">礠毛石이 鐵 ᄲᆞᄃᆞᆺ ᄒᆞ니</sent>
<sent type="anno4" lang="chi" page="52b" n="6">없음</sent>
<sent type="anno4" lang="kor" page="52b" n="6">礠毛石은 指南石이라</sent>
<sent type="anno3" lang="chi" page="52b" n="7">鐵如父母精血二點。</sent>
<sent type="anno3" lang="kor" page="52b" n="7">鐵은 父母 精血 두 點이 ᄀᆞᆮ고</sent>
<sent type="anno3" lang="chi" page="52b" n="8">第八識 如礠毛石。</sent>
<sent type="anno3" lang="kor" page="52b" n="8">第八識은 礠毛石이 ᄀᆞᆮᄒᆞ야</sent>
<sent type="anno3" lang="chi" page="52b" n="9">一剎那間。便攬而住。</sent>
<sent type="anno3" lang="kor" page="52b" n="9">一 刹那ㅅ ᄉᆞᅀᅵ예 믄득 더위자바 잇거든</sent>
<sent type="anno3" lang="chi" page="52b" n="10">同時根塵等種。從自識中 亦生現行</sent>
<sent type="anno3" lang="kor" page="52b" n="10">ᄒᆞᆫᄢᅴ 根塵 等 種이 제 識 中을 브터셔 ᄯᅩ 現行ᄋᆞᆯ 낼ᄊᆡ</sent>
<sent type="anno3" lang="chi" page="52b-53a" n="11">名為執取結生。</sent>
<sent type="anno3" lang="kor" page="52b-53a" n="11">일후믈 ^ 結을 자바 가져 나다 ᄒᆞ니라</sent>
<sent type="anno2" lang="chi" page="53a" n="1">一切種子 如瀑流</sent><!--출전: 解深密經卷第一 No. 676-->
<sent type="anno2" lang="kor" page="53a" n="1">一切 種子ㅣ 瀑流ㅣ ᄀᆞᆮᄒᆞ니</sent>
<sent type="anno3" lang="chi" page="53a" n="2">없음</sent>
<sent type="anno3" lang="kor" page="53a" n="2">瀑ᄋᆞᆫ 노피셔 ᄲᅡ디ᄂᆞᆫ 복푀니</sent>
<sent type="anno3" lang="chi" page="53a" n="3">如瀑流水 生多波浪。</sent><!--앞에 생략된 구절: 解深密經云。이하 출전: 翻譯名義集六-->
<sent type="anno3" lang="kor" page="53a" n="3">복폿 므레 겨리 만히 나ᄂᆞ니</sent>
<sent type="anno3" lang="chi" page="53a" n="4">諸波浪等。以水為依。五六七八。皆依此識</sent>
<sent type="anno3" lang="kor" page="53a" n="4">그 믌겨리 므를 브툼과 五 六 七 八이 다 이 識 브투미 ᄀᆞᆮᄒᆞ니라</sent>
<sent type="anno2" lang="chi" page="53a" n="5">我於凡愚 不開演</sent><!--출전: 解深密經卷第一 No. 676-->
<sent type="anno2" lang="kor" page="53a" n="5">내 凡夫 어린 거긔 펴 니ᄅᆞ디 아니호ᄆᆞᆫ</sent>
<sent type="anno2" lang="chi" page="53a" n="6">恐彼分別 執為我</sent><!--출전: 解深密經卷第一 No. 676-->
<sent type="anno2" lang="kor" page="53a" n="6">뎨 分別ᄒᆞ야 자바 내라 ᄒᆞᇙ가 전노라 ᄒᆞ시니</sent>
<sent type="anno2" lang="chi" page="53a" n="7">以第八識。能發起前六轉識故。</sent><!--이하 출전: 宗鏡錄卷第四十七-->
<sent type="anno2" lang="kor" page="53a" n="7">이 第八識이 알ᄑᆡᆺ 六轉識을 能히 니르와다 낼ᄊᆡ니라</sent>
<sent type="anno2" lang="chi" page="53a-53b" n="8">即第八識。謂前世中。以善不善業為因。</sent>
<sent type="anno2" lang="kor" page="53a-53b" n="8">第八識은 前世中에 善不善業으로 因^ᄋᆞᆯ 사마</sent>
<sent type="anno2" lang="chi" page="53b" n="1">招感得今生第八異熟心 是果。</sent>
<sent type="anno2" lang="kor" page="53b" n="1">今生앳 第八 異熟心을 블러 感ᄒᆞᄂᆞ니 이 果ㅣ라</sent>
<sent type="anno2" lang="chi" page="53b" n="2">問。此識周遍。凡聖境。通</sent>
<sent type="anno2" lang="kor" page="53b" n="2">무로ᄃᆡ 이 識이 凡聖境에 周徧ᄒᆞ야 通ᄒᆞ니</sent>
<sent type="anno2" lang="chi" page="53b" n="3">為當離此。別有真性。</sent>
<sent type="anno2" lang="kor" page="53b" n="3">이ᄅᆞᆯ 여희오 各別히 眞性이 잇ᄂᆞ니여</sent>
<sent type="anno2" lang="chi" page="53b" n="4">為復即是。</sent>
<sent type="anno2" lang="kor" page="53b" n="4">ᄯᅩ 곧 이가</sent>
<sent type="anno2" lang="chi" page="53b" n="5">答。非一非異。</sent>
<sent type="anno2" lang="kor" page="53b" n="5">對答호ᄃᆡ ᄒᆞ나 아니며 다ᄅᆞ디 아니ᄒᆞᆯᄊᆡ</sent>
<sent type="anno2" lang="chi" page="53b" n="6">得此識名。</sent>
<sent type="anno2" lang="kor" page="53b" n="6">이 識 일후믈 得ᄒᆞ며</sent>
<sent type="anno2" lang="chi" page="53b" n="7">不合而合。成其藏義。</sent>
<sent type="anno2" lang="kor" page="53b" n="7">合디 아니ᄒᆞᇙ 거시 合ᄒᆞ야 藏ㄱ ᄠᅳ디 이니</sent>
<sent type="anno2" lang="chi" page="53b" n="8">此阿賴耶識。即是真心 不守自性。</sent>
<sent type="anno2" lang="kor" page="53b" n="8">이 阿賴耶識이 곧 이 眞心이 제 性을 守티 몯ᄒᆞ야</sent>
<sent type="anno3" lang="chi" page="53b" n="9">없음</sent>
<sent type="anno3" lang="kor" page="53b" n="9">守는 가져 이실씨라</sent>
<sent type="anno2" lang="chi" page="54a" n="1">隨染淨緣。不合而合。</sent>
<sent type="anno2" lang="kor" page="54a" n="1">染淨緣을 조차 合디 아니ᄒᆞᇙ 거시 合ᄒᆞ야</sent>
<sent type="anno2" lang="chi" page="54a" n="2">能含藏一切真俗境界。</sent>
<sent type="anno2" lang="kor" page="54a" n="2">一切 眞俗 境界ᄅᆞᆯ 能히 含藏ᄒᆞᆯᄊᆡ</sent>
<sent type="anno2" lang="chi" page="54a" n="3">故名藏識。</sent>
<sent type="anno2" lang="kor" page="54a" n="3">일후미 藏識이니</sent>
<sent type="anno2" lang="chi" page="54a" n="4">如明鏡不與影像合。而含影像。</sent>
<sent type="anno2" lang="kor" page="54a" n="4">ᄆᆞᆯᄀᆞᆫ 거우뤼 影像과 合디 아니호ᄃᆡ 影像ᄋᆞᆯ 머굼ᄃᆞᆺ ᄒᆞ니</sent>
<sent type="anno3" lang="chi" page="54a" n="5">없음</sent>
<sent type="anno3" lang="kor" page="54a" n="5">影像ᄋᆞᆫ 그리메 야ᇰᄌᆡ라</sent>
<sent type="anno2" lang="chi" page="54a" n="6">此約有和合義邊說。</sent>
<sent type="anno2" lang="kor" page="54a" n="6">이ᄂᆞᆫ 和合ᄒᆞᆫ ᄠᅳ들 자바 니ᄅᆞ니라</sent>
<sent type="anno2" lang="chi" page="54a" n="7">若不和合義者。即體常不變。故號真如。</sent>
<sent type="anno2" lang="kor" page="54a" n="7">和合디 아니ᄒᆞᆫ ᄠᅳ든 곧 體 샤ᇰ녜 變티 아니ᄒᆞᆯᄊᆡ 號ᄅᆞᆯ 眞如ㅣ라 ᄒᆞᄂᆞ니</sent>
<sent type="anno2" lang="chi" page="54a" n="8">因合不合。分其二義。</sent>
<sent type="anno2" lang="kor" page="54a" n="8">合ᄒᆞ며 合디 아니호ᄆᆞᆯ 브터 두 ᄠᅳ데 ᄂᆞᆫ홀ᄲᅮᆫ뎌ᇰ</sent>
<sent type="anno2" lang="chi" page="54a" n="9">本一真心。湛然不動。</sent>
<sent type="anno2" lang="kor" page="54a" n="9">本來 ᄒᆞᆫ 眞心이 ᄆᆞᆯ가 뮈디 아니ᄒᆞᄂᆞ니라</sent>
<sent type="anno2" lang="chi" page="54a-54b" n="10">若有不信阿賴耶識。即是如來藏。</sent>
<sent type="anno2" lang="kor" page="54a-54b" n="10">ᄒᆞ^다가 阿賴耶識이 곧 如來藏인 ᄃᆞᆯ 信티 아니ᄒᆞ고</sent>
<sent type="anno2" lang="chi" page="54b" n="1">別求真如理者。</sent>
<sent type="anno2" lang="kor" page="54b" n="1">各別히 眞如理ᄅᆞᆯ 求ᄒᆞᄂᆞᆫ 사ᄅᆞᄆᆞᆫ</sent>
<sent type="anno2" lang="chi" page="54b" n="2">如離像覓鏡。</sent>
<sent type="anno2" lang="kor" page="54b" n="2">像 여희여 가 거우루 얻ᄃᆞᆺ ᄒᆞ야</sent>
<sent type="anno2" lang="chi" page="54b" n="3">即是惡慧。</sent>
<sent type="anno2" lang="kor" page="54b" n="3">곧 이 惡慧니</sent>
<sent type="anno2" lang="chi" page="54b" n="4">以未了 不變隨緣隨緣不變之義。</sent>
<sent type="anno2" lang="kor" page="54b" n="4">變티 아니호ᄃᆡ 緣을 조ᄎᆞ며 緣을 조초ᄃᆡ 變티 아니ᄒᆞᄂᆞᆫ ᄠᅳ들 ᄉᆞᄆᆞᆺ 몯 아라</sent>
<sent type="anno2" lang="chi" page="54b" n="5">而生二執。</sent>
<sent type="anno2" lang="kor" page="54b" n="5">두 가짓 執着ᄋᆞᆯ 내ᄂᆞ니라</sent>
<mark type="section_begin">○</mark>
<sent type="anno2" lang="chi" page="54b" n="6">없음</sent>
<sent type="anno2" lang="kor" page="54b" n="6">起信論애 닐오ᄃᆡ</sent>
<sent type="anno2" lang="chi" page="54b" n="7">心生滅者，依如來藏 故有生滅心，</sent><!--출전: 大乘起信論-->
<sent type="anno2" lang="kor" page="54b" n="7">ᄆᆞᅀᆞᄆᆡ 生滅은 如來藏ᄋᆞᆯ 브틀ᄊᆡ 生滅心이 잇ᄂᆞ니</sent>
<sent type="anno3" lang="chi" page="54b" n="8">謂不生滅心。因無明風。動作生滅。故</sent><!--이하 출전: 大乘起信論疏筆削記會閱卷第四-->
<sent type="anno3" lang="kor" page="54b" n="8">生滅 아니ᄒᆞᄂᆞᆫ ᄆᆞᅀᆞ미 無明ㅅ ᄇᆞᄅᆞᄆᆞᆯ 因ᄒᆞ야 뮈여 生滅이 ᄃᆞ욀ᄊᆡ</sent>
<sent type="anno3" lang="chi" page="54b-55a" n="9">說生滅心。依不生滅心。</sent>
<sent type="anno3" lang="kor" page="54b-55a" n="9">닐오ᄃᆡ 生滅心이 生滅 아니ᄒᆞᄂᆞᆫ ᄆᆞᅀᆞᄆᆞᆯ 븓다 ^ ᄒᆞ니라</sent>
<sent type="anno3" lang="chi" page="55a" n="1">然此二心。竟無二體。</sent>
<sent type="anno3" lang="kor" page="55a" n="1">그러나 이 두 ᄆᆞᅀᆞ미 乃終내 두 體 업건마ᄅᆞᆫ</sent>
<sent type="anno3" lang="chi" page="55a" n="2">但約二義 以說相依。</sent><!--(義記) 但約二義 以說相依也。-->
<sent type="anno3" lang="kor" page="55a" n="2">오직 두 ᄠᅳ들 자바 서르 브투믈 니ᄅᆞ니</sent>
<sent type="anno3" lang="chi" page="55a" n="3">如不動之水。為風所吹 而作動水。</sent>
<sent type="anno3" lang="kor" page="55a" n="3">아니 뮈ᄂᆞᆫ 므릐 ᄇᆞᄅᆞᆷ 부러 뮈ᄂᆞᆫ 믈 ᄃᆞ외요미 ᄀᆞᆮᄒᆞ야</sent>
<sent type="anno3" lang="chi" page="55a" n="4">動靜雖殊 而水體是一。</sent>
<sent type="anno3" lang="kor" page="55a" n="4">動靜이 비록 다ᄅᆞ나 므릐 體ᄂᆞᆫ ᄒᆞ나히며</sent>
<sent type="anno3" lang="chi" page="55a" n="5">亦得說言 依靜水故。有其動水。</sent>
<sent type="anno3" lang="kor" page="55a" n="5">ᄯᅩ 닐오ᄃᆡ 靜水ᄅᆞᆯ 브틀ᄊᆡ 動水 잇ᄂᆞ니</sent>
<sent type="anno3" lang="chi" page="55a" n="6">當知 此中理趣 亦爾。宜可思之。</sent><!--(義記) 當知 此中理趣 亦爾。準可思之。-->
<sent type="anno3" lang="kor" page="55a" n="6">이 理도 이 ᄀᆞᆮᄒᆞ니 ᄉᆞ라ᇰᄒᆞ야 보라</sent>
<sent type="anno3" lang="chi" page="55a" n="7">謂自性清淨心。名如來藏。</sent>
<sent type="anno3" lang="kor" page="55a" n="7">自性 淸淨心은 일후미 如來藏이니</sent>
<sent type="anno3" lang="chi" page="55a" n="8">因無明風 動作生滅。故</sent>
<sent type="anno3" lang="kor" page="55a" n="8">無明ㅅ ᄇᆞᄅᆞᄆᆞᆯ 因ᄒᆞ야 뮈여 生滅이 ᄃᆞ욀ᄊᆡ</sent>
<sent type="anno3" lang="chi" page="55a" n="9">云 依如來藏 有生滅心也。</sent>
<sent type="anno3" lang="kor" page="55a" n="9">닐오ᄃᆡ 如來藏ᄋᆞᆯ 브터 生滅心이 잇다 ᄒᆞ니라</sent>
<sent type="anno2" lang="chi" page="55b" n="1">所謂 不生不滅 與生滅 和合，</sent><!--출전: 大乘起信論-->
<sent type="anno2" lang="kor" page="55b" n="1">니ᄅᆞ논 不生 不滅이 生滅와 和合ᄒᆞ야</sent>
<sent type="anno3" lang="chi" page="55b" n="2">【疏】不生滅與生滅合者。是上如來藏自性清淨心。</sent>
<sent type="anno3" lang="kor" page="55b" n="2">不生 不滅은 우흿 如來藏 自性 淸淨心이니</sent>
<sent type="anno3" lang="chi" page="55b" n="3">動作生滅。不相離故。故云和合。</sent>
<sent type="anno3" lang="kor" page="55b" n="3">뮈여 生滅이 ᄃᆞ외야 서르 여희디 아니ᄒᆞᆯᄊᆡ 和合이라 ᄒᆞ니</sent>
<sent type="anno3" lang="chi" page="55b" n="4">非謂別有生滅。來與真如合。</sent>
<sent type="anno3" lang="kor" page="55b" n="4">各別ᄒᆞᆫ 生滅이 와 眞如에 合혼 디 아니라</sent>
<sent type="anno3" lang="chi" page="55b" n="5">謂生滅之心。心之生滅。無二相故。</sent>
<sent type="anno3" lang="kor" page="55b" n="5">生滅心과 心의 生滅이 두 相이 업슬ᄊᆡ</sent>
<sent type="anno3" lang="chi" page="55b" n="6">【疏】心之不生滅。因無明成。生滅之心。</sent>
<sent type="anno3" lang="kor" page="55b" n="6">ᄆᆞᅀᆞᄆᆡ 生滅 아니호미 無明을 因ᄒᆞ야 生滅心이 ᄃᆞ외ᄂᆞ니</sent>
<sent type="anno3" lang="chi" page="55b" n="7">從本覺起。而無二體。不相捨離。故</sent>
<sent type="anno3" lang="kor" page="55b" n="7">本覺ᄋᆞᆯ 從ᄒᆞ야 니러 두 體 업서 서르 여희디 아니ᄒᆞᆯᄊᆡ</sent>
<sent type="anno3" lang="chi" page="55b-56a" n="8">下文云。如大海水。因風 波動。</sent>
<sent type="anno3" lang="kor" page="55b-56a" n="8">아래 닐오ᄃᆡ 大海水 ^ ᄇᆞᄅᆞᄆᆞᆯ 因ᄒᆞ야 믌겨리 뮈ᄃᆞᆺ ᄒᆞ야</sent>
<sent type="anno3" lang="chi" page="56a" n="1">水相風相。不相捨離。</sent>
<sent type="anno3" lang="kor" page="56a" n="1">水相 風相이 서르 여희디 아니ᄒᆞᄂᆞ니라 ᄒᆞ며</sent>
<sent type="anno3" lang="chi" page="56a" n="2">乃至廣說。</sent>
<sent type="anno3" lang="kor" page="56a" n="2">너비 닐오매 니르러</sent>
<sent type="anno3" lang="chi" page="56a" n="3">此中 水之動。是風相。</sent>
<sent type="anno3" lang="kor" page="56a" n="3">므리 뮈유미 이 風相이며</sent>
<sent type="anno3" lang="chi" page="56a" n="4">動之濕。是水相。</sent>
<sent type="anno3" lang="kor" page="56a" n="4">뮈유믜 축축호미 이 水相이니</sent>
<sent type="anno3" lang="chi" page="56a" n="5">以水舉體動故。</sent>
<sent type="anno3" lang="kor" page="56a" n="5">므리 體 오로 뮐ᄊᆡ</sent>
<sent type="anno3" lang="chi" page="56a" n="6">水不離於風相。</sent>
<sent type="anno3" lang="kor" page="56a" n="6">므리 風相애 여희디 아니ᄒᆞ며</sent>
<sent type="anno3" lang="chi" page="56a" n="7">無動而非濕故。</sent>
<sent type="anno3" lang="kor" page="56a" n="7">뮈ᄂᆞᆫ 거시 축축디 아니ᄒᆞ니 업슬ᄊᆡ</sent>
<sent type="anno3" lang="chi" page="56a" n="8">動不離於水相。</sent>
<sent type="anno3" lang="kor" page="56a" n="8">뮈유미 水相애 여희디 아니ᄒᆞᄂᆞ니</sent>
<sent type="anno3" lang="chi" page="56a" n="9">心亦如是。</sent>
<sent type="anno3" lang="kor" page="56a" n="9">ᄆᆞᅀᆞᆷ도 이 ᄀᆞᆮᄒᆞ야</sent>
<sent type="anno3" lang="chi" page="56a" n="10">不生滅心 舉體動故。</sent>
<sent type="anno3" lang="kor" page="56a" n="10">生滅 아니ᄒᆞᄂᆞᆫ ᄆᆞᅀᆞ미 體 오로 뮐ᄊᆡ</sent>
<sent type="anno3" lang="chi" page="56a" n="11">心不離於生滅之相。</sent>
<sent type="anno3" lang="kor" page="56a" n="11">ᄆᆞᅀᆞ미 生滅相애 여희디 아니ᄒᆞ며</sent>
<sent type="anno3" lang="chi" page="56a" n="12">生滅之相 莫非神解故。</sent>
<sent type="anno3" lang="kor" page="56a" n="12">生滅相이 神解 아니니 업슬ᄊᆡ</sent>
<sent type="anno4" lang="chi" page="56b" n="1">없음</sent>
<sent type="anno4" lang="kor" page="56b" n="1">神解ᄂᆞᆫ 神奇히 알씨라</sent>
<sent type="anno3" lang="chi" page="56b" n="2">生滅 不離於心相。</sent>
<sent type="anno3" lang="kor" page="56b" n="2">生滅이 心相애 여희디 아니ᄒᆞᄂᆞ니</sent>
<sent type="anno3" lang="chi" page="56b" n="3">如是不離。名為和合。</sent><!--大乘起信論義記卷中本 T44n1846_p0254c08 - T44n1846_p0254c20 에도 거의 비슷한 내용이 있으나, 위의 글이 언해문에 더 충실히 일치함-->
<sent type="anno3" lang="kor" page="56b" n="3">이ᄀᆞ티 여희디 아니호미 일후미 和合이라</sent>
<sent type="anno2" lang="chi" page="56b" n="4">非一非異，</sent><!--출전: 大乘起信論 No. 1666 -->
<sent type="anno2" lang="kor" page="56b" n="4">ᄒᆞ나 아니며 다ᄅᆞ디 아니호미</sent>
<sent type="anno3" lang="chi" page="56b" n="5">真如全體動故。心與生滅非異。</sent>
<sent type="anno3" lang="kor" page="56b" n="5">眞如 온 體 뮐ᄊᆡ ᄆᆞᅀᆞᆷ과 生滅왜 다ᄅᆞ디 아니ᄒᆞ며</sent>
<sent type="anno3" lang="chi" page="56b" n="6">而恒不變真性故。與生滅不一。</sent>
<sent type="anno3" lang="kor" page="56b" n="6">時常 眞性에 變티 아니ᄒᆞᆯᄊᆡ 生滅와 ᄒᆞᆫ가지 아니라</sent>
<sent type="anno3" lang="chi" page="56b" n="7">【疏】依楞伽經。以七識染法 為生滅。</sent>
<sent type="anno3" lang="kor" page="56b" n="7">棱伽經에 七識 染法으로 生滅을 삼고</sent>
<sent type="anno3" lang="chi" page="56b-57a" n="8">以如來藏淨法 為不生滅。</sent>
<sent type="anno3" lang="kor" page="56b-57a" n="8">如來藏 淨法^으로 不生滅을 사ᄆᆞ니</sent>
<sent type="anno3" lang="chi" page="57a" n="1">此二和合 為阿棃耶識。</sent>
<sent type="anno3" lang="kor" page="57a" n="1">이 둘히 和合ᄒᆞ야 阿梨耶識이 ᄃᆞ외니</sent>
<sent type="anno3" lang="chi" page="57a" n="2">以和合故。非一非異。</sent>
<sent type="anno3" lang="kor" page="57a" n="2">和合ᄒᆞᆯᄊᆡ ᄒᆞ나 아니며 다ᄅᆞ디 아니ᄒᆞ니라</sent>
<sent type="anno3" lang="chi" page="57a" n="3">【疏】非異門者。有三種。</sent>
<sent type="anno3" lang="kor" page="57a" n="3">다ᄅᆞ디 아니호미 세 가지 잇ᄂᆞ니</sent>
<sent type="anno3" lang="chi" page="57a" n="4">一。以本從末 明不異。</sent>
<sent type="anno3" lang="kor" page="57a" n="4">ᄒᆞ나ᄒᆞᆫ 本ᄋᆞ로 末 從ᄒᆞ요ᄆᆞ로 不異ᄅᆞᆯ ᄇᆞᆯ기니</sent>
<sent type="anno4" lang="chi" page="57a" n="5">없음</sent>
<sent type="anno4" lang="kor" page="57a" n="5">不異ᄂᆞᆫ 다ᄅᆞ디 아니ᄒᆞᆯ씨라</sent>
<sent type="anno3" lang="chi" page="57a" n="6">經云。如來藏 是善不善因。</sent>
<sent type="anno3" lang="kor" page="57a" n="6">經에 닐오ᄃᆡ 如來藏이 이 善不善因이니</sent>
<sent type="anno3" lang="chi" page="57a" n="7">能徧興造一切趣生。</sent>
<sent type="anno3" lang="kor" page="57a" n="7">能히 一切 趣生ᄋᆞᆯ 다 니르와다 짓ᄂᆞ니라 ᄒᆞ며</sent>
<sent type="anno3" lang="chi" page="57a-57b" n="8">乃至下云。若生若滅等。</sent>
<sent type="anno3" lang="kor" page="57a-57b" n="8">아래 닐오매 니르러 若^生 若滅이라 홈 ᄃᆞᆯ히라</sent>
<sent type="anno3" lang="chi" page="57b" n="1">又經云。佛性隨流 成別味等。</sent>
<sent type="anno3" lang="kor" page="57b" n="1">ᄯᅩ 經에 닐오ᄃᆡ 佛性이 流를 조차 各別ᄒᆞᆫ 마시 이ᄂᆞ니라 홈 ᄃᆞᆯ히라</sent>
<sent type="anno3" lang="chi" page="57b" n="2">二。攝末歸本 明不異。</sent>
<sent type="anno3" lang="kor" page="57b" n="2">둘흔 末ᄋᆞᆯ 거두자바 本애 가ᄆᆞ로 不異ᄅᆞᆯ ᄇᆞᆯ기니</sent>
<sent type="anno3" lang="chi" page="57b" n="3">經云。眾生即如也。</sent>
<sent type="anno3" lang="kor" page="57b" n="3">經에 닐오ᄃᆡ 衆生이 곧 如ㅣ라 ᄒᆞ며</sent>
<sent type="anno3" lang="chi" page="57b" n="4">又涅槃云。十二因緣。即佛性故。</sent>
<sent type="anno3" lang="kor" page="57b" n="4">ᄯᅩ 涅槃애 닐오ᄃᆡ 十二因緣이 곧 佛性이라 ᄒᆞ며</sent>
<sent type="anno3" lang="chi" page="57b" n="5">又十地論云。三界唯一心者。第一義諦也。</sent>
<sent type="anno3" lang="kor" page="57b" n="5">ᄯᅩ 十地論애 닐오ᄃᆡ 三界 오직 ᄒᆞᆫ ᄆᆞᅀᆞᄆᆞᆫ 第一義諦라 ᄒᆞ며</sent>
<sent type="anno3" lang="chi" page="57b" n="6">又此論下文云。四相本來平等。同一覺故。</sent>
<sent type="anno3" lang="kor" page="57b" n="6">ᄯᅩ 이 論 아래 닐오ᄃᆡ 四相이 本來 平等ᄒᆞ니 ᄒᆞᆫ가지로 ᄒᆞᆫ 覺 전ᄎᆡ라 ᄒᆞ며</sent>
<sent type="anno3" lang="chi" page="57b" n="7">又前即末之本。</sent>
<sent type="anno3" lang="kor" page="57b" n="7">ᄯᅩ 알ᄑᆡ 末애 나ᅀᅡ가 本애 가ᇙ뎬</sent>
<sent type="anno3" lang="chi" page="57b-58a" n="8">本無別本故。</sent>
<sent type="anno3" lang="kor" page="57b-58a" n="8">本^이 各別ᄒᆞᆫ 本이 업슬ᄊᆡ</sent>
<sent type="anno3" lang="chi" page="58a" n="1">唯有生滅。</sent>
<sent type="anno3" lang="kor" page="58a" n="1">오직 生滅이 잇고</sent>
<sent type="anno3" lang="chi" page="58a" n="2">更無別法可相異也。</sent>
<sent type="anno3" lang="kor" page="58a" n="2">ᄂᆞ외야 各別ᄒᆞᆫ 法이 어루 서르 달오미 업스며</sent>
<sent type="anno3" lang="chi" page="58a" n="3">後即本之末。</sent>
<sent type="anno3" lang="kor" page="58a" n="3">後에 本애 나ᅀᅡ가 末애 가ᇙ뎬</sent>
<sent type="anno3" lang="chi" page="58a" n="4">末無別末故。</sent>
<sent type="anno3" lang="kor" page="58a" n="4">末이 各別ᄒᆞᆫ 末이 업슬ᄊᆡ</sent>
<sent type="anno3" lang="chi" page="58a" n="5">唯有不生滅。</sent>
<sent type="anno3" lang="kor" page="58a" n="5">오직 不生滅이 잇고</sent>
<sent type="anno3" lang="chi" page="58a" n="6">亦無別法可相異也。</sent>
<sent type="anno3" lang="kor" page="58a" n="6">ᄯᅩ 各別ᄒᆞᆫ 法이 어루 서르 달오미 업스니라</sent>
<sent type="anno3" lang="chi" page="58a" n="7">三。本末平等 明不異。</sent>
<sent type="anno3" lang="kor" page="58a" n="7">세ᄒᆞᆫ 本末이 平等ᄒᆞ요ᄆᆞ로 不異ᄅᆞᆯ ᄇᆞᆯ기니</sent>
<sent type="anno3" lang="chi" page="58a" n="8">經云。甚深如來藏。而與七識俱。</sent>
<sent type="anno3" lang="kor" page="58a" n="8">經에 닐오ᄃᆡ 甚深 如來藏이 七識과 ᄒᆞᆫᄃᆡ 잇ᄂᆞ니라 ᄒᆞ며</sent>
<sent type="anno3" lang="chi" page="58a" n="9">又經云。阿棃耶識。名如來藏。</sent>
<sent type="anno3" lang="kor" page="58a" n="9">ᄯᅩ 經에 닐오ᄃᆡ 阿梨耶識이 일후미 如來藏이니</sent>
<sent type="anno3" lang="chi" page="58a-58b" n="10">而與無明七識 共俱。如大海波。常不斷絕。</sent>
<sent type="anno3" lang="kor" page="58a-58b" n="10">無明 七識과 ᄒᆞᆫᄃᆡ 이쇼미 ^ 바ᄅᆞᆳ 믌겨리 샤ᇰ녜 긋디 아니호미 ᄀᆞᆮ다 ᄒᆞ니라</sent>
<sent type="anno3" lang="chi" page="58b" n="1">又論云。</sent>
<sent type="anno3" lang="kor" page="58b" n="1">ᄯᅩ 論애 닐오ᄃᆡ</sent>
<sent type="anno3" lang="chi" page="58b" n="2">唯真不生。</sent>
<sent type="anno3" lang="kor" page="58b" n="2">ᄒᆞᆫ갓 眞이면 나디 아니코</sent>
<sent type="anno3" lang="chi" page="58b" n="3">單妄不成。</sent>
<sent type="anno3" lang="kor" page="58b" n="3">ᄒᆞᆫ갓 妄이면 이디 아니ᄒᆞᄂᆞ니</sent>
<sent type="anno3" lang="chi" page="58b" n="4">真妄和合。方有所為。</sent>
<sent type="anno3" lang="kor" page="58b" n="4">眞妄이 和合ᄒᆞ야ᅀᅡ ᄒᆞ욜 이리 잇ᄂᆞ니라 ᄒᆞ니</sent>
<sent type="anno3" lang="chi" page="58b" n="5">此則本末際限不分。故云不異也。</sent>
<sent type="anno3" lang="kor" page="58b" n="5">이ᄂᆞᆫ 本末 ᄀᆞᆺ그지 ᄂᆞᆫ호디 아니ᄒᆞᆯᄊᆡ 다ᄅᆞ디 아니타 니ᄅᆞ니라</sent>
<sent type="anno3" lang="chi" page="58b" n="6">【疏】不一義者。</sent>
<sent type="anno3" lang="kor" page="58b" n="6">ᄒᆞ나 아닌 ᄠᅳ든</sent>
<sent type="anno3" lang="chi" page="58b" n="7">即以前攝末之本。唯不生滅故。</sent>
<sent type="anno3" lang="kor" page="58b" n="7">곧 알ᄑᆡᆺ 末ᄋᆞᆯ 거두자바 本애 가미 오직 生滅이 아닐ᄊᆡ</sent>
<sent type="anno3" lang="chi" page="58b" n="8">與彼攝本之末。唯生滅法。而不一也。</sent>
<sent type="anno3" lang="kor" page="58b" n="8">뎌 本ᄋᆞᆯ 거두자바 末애 가미 오직 生滅法과 ᄒᆞ나 아니라</sent>
<sent type="anno3" lang="chi" page="58b" n="9">依是義故。經云。</sent>
<sent type="anno3" lang="kor" page="58b" n="9">이 ᄠᅳ들 브틀ᄊᆡ 經에 닐오ᄃᆡ</sent>
<sent type="anno3" lang="chi" page="58b" n="10">如來藏者。不在阿棃耶中。</sent>
<sent type="anno3" lang="kor" page="58b" n="10">如來藏ᄋᆞᆫ 阿梨耶 中에 잇디 아니ᄒᆞ니</sent>
<sent type="anno3" lang="chi" page="58b-59a" n="11">是故 七識 有生有滅。</sent>
<sent type="anno3" lang="kor" page="58b-59a" n="11">이럴ᄊᆡ 七識^ᄋᆞᆫ 有生 有滅ᄒᆞ고</sent>
<sent type="anno3" lang="chi" page="59a" n="1">如來藏者 不生不滅。</sent>
<sent type="anno3" lang="kor" page="59a" n="1">如來藏ᄋᆞᆫ 不生 不滅이라 ᄒᆞ야ᄂᆞᆯ</sent>
<sent type="anno3" lang="chi" page="59a" n="2">解云。</sent>
<sent type="anno3" lang="kor" page="59a" n="2">사겨 닐오ᄃᆡ</sent>
<sent type="anno3" lang="chi" page="59a" n="3">此中唯生滅 是七識。</sent>
<sent type="anno3" lang="kor" page="59a" n="3">이 中에 오직 生滅은 이 七識이오</sent>
<sent type="anno3" lang="chi" page="59a" n="4">唯不生滅 是如來藏。</sent>
<sent type="anno3" lang="kor" page="59a" n="4">오직 不生滅은 이 如來藏이니</sent>
<sent type="anno3" lang="chi" page="59a" n="5">二義既分。遂使棃耶 無別自體。故</sent>
<sent type="anno3" lang="kor" page="59a" n="5">두 ᄠᅳ디 ᄒᆞ마 ᄂᆞᆫ호아 梨耶ㅣ 各別ᄒᆞᆫ 제 體 업슬ᄊᆡ</sent>
<sent type="anno3" lang="chi" page="59a" n="6">云 不在中。</sent>
<sent type="anno3" lang="kor" page="59a" n="6">中에 잇디 아니타 ᄒᆞ니</sent>
<sent type="anno3" lang="chi" page="59a" n="7">此約不一義說。</sent>
<sent type="anno3" lang="kor" page="59a" n="7">이ᄂᆞᆫ ᄒᆞ나 아닌 ᄠᅳ들 자바 니ᄅᆞ디ᄫᅵ</sent>
<sent type="anno3" lang="chi" page="59a" n="8">非謂不和合。</sent>
<sent type="anno3" lang="kor" page="59a" n="8">和合디 아니타 ᄒᆞ야 니ᄅᆞ논 디 아니라</sent>
<sent type="anno3" lang="chi" page="59a" n="9">何以故。</sent>
<sent type="anno3" lang="kor" page="59a" n="9">엇뎨어뇨 ᄒᆞ란ᄃᆡ</sent>
<sent type="anno3" lang="chi" page="59a" n="10">此中 如來藏不生滅。即七識生滅之不生滅。故</sent>
<sent type="anno3" lang="kor" page="59a" n="10">이 中에 如來藏 不生滅이 곧 七識 生滅에 不生滅일ᄊᆡ</sent>
<sent type="anno3" lang="chi" page="59a" n="11">與自生滅 不一也。</sent>
<sent type="anno3" lang="kor" page="59a" n="11">自生滅와 ᄒᆞ나 아니며</sent>
<sent type="anno3" lang="chi" page="59a-59b" n="12">七識生滅。即如來藏不生滅之生滅。故</sent>
<sent type="anno3" lang="kor" page="59a-59b" n="12">七識 生^滅이 곧 如來藏 不生滅엣 生滅일ᄊᆡ</sent>
<sent type="anno3" lang="chi" page="59b" n="1">與自不生滅 亦不一也。</sent>
<sent type="anno3" lang="kor" page="59b" n="1">自不生滅와 ᄯᅩ ᄒᆞ나 아니라</sent>
<sent type="anno3" lang="chi" page="59b" n="2">此中 非直 不乖不異 以</sent>
<sent type="anno3" lang="kor" page="59b" n="2">이 中에 ᄒᆞᆫ갓 어긔디 아니ᄒᆞ며 다ᄅᆞ디 아니호ᄆᆞ로</sent>
<sent type="anno3" lang="chi" page="59b" n="3">明不一。</sent>
<sent type="anno3" lang="kor" page="59b" n="3">ᄒᆞ나 아닌 고ᄃᆞᆯ ᄇᆞᆯ길 ᄲᅮ니 아니라</sent>
<sent type="anno3" lang="chi" page="59b" n="4">亦乃由不異故。</sent>
<sent type="anno3" lang="kor" page="59b" n="4">ᄯᅩ 다ᄅᆞ디 아니ᄒᆞᆯᄊᆡ</sent>
<sent type="anno3" lang="chi" page="59b" n="5">成於不一。</sent>
<sent type="anno3" lang="kor" page="59b" n="5">ᄒᆞ나 아니로미 ᄃᆞ외ᄂᆞ니</sent>
<sent type="anno3" lang="chi" page="59b" n="6">何以故。</sent>
<sent type="anno3" lang="kor" page="59b" n="6">엇뎨어뇨 ᄒᆞ란ᄃᆡ</sent>
<sent type="anno3" lang="chi" page="59b" n="7">若如來藏。隨緣作生滅時。</sent>
<sent type="anno3" lang="kor" page="59b" n="7">ᄒᆞ다가 如來藏이 緣을 조차 生滅 지ᅀᅳᇙ 저긔</sent>
<sent type="anno3" lang="chi" page="59b" n="8">失自不生滅者。則不得有生滅。</sent>
<sent type="anno3" lang="kor" page="59b" n="8">自不生滅을 일흐면 生滅이 잇디 몯ᄒᆞ리니</sent>
<sent type="anno3" lang="chi" page="59b" n="9">是故 由不生滅。得有生滅。</sent>
<sent type="anno3" lang="kor" page="59b" n="9">이럴ᄊᆡ 不生滅을 브터 生滅이 잇ᄂᆞ니</sent>
<sent type="anno3" lang="chi" page="59b" n="10">是則不異。故不一也。</sent>
<sent type="anno3" lang="kor" page="59b" n="10">이 다ᄅᆞ디 아니ᄒᆞᆯᄊᆡ ᄒᆞ나 아닌 고디라</sent>
<sent type="anno3" lang="chi" page="59b" n="11">又此中 真妄和合 諸識緣起。以四句辨之。</sent>
<sent type="anno3" lang="kor" page="59b" n="11">ᄯᅩ 이 中에 眞妄이 和合ᄒᆞ야</sent>
<sent type="anno3" lang="chi" page="59b-60a" n="12"></sent>
<sent type="anno3" lang="kor" page="59b-60a" n="12">여^러 識이 緣起호ᄆᆞᆯ 네 句로 ᄀᆞᆯᄒᆡ요ᇙ디니</sent>
<sent type="anno3" lang="chi" page="60a" n="1">一。以如來藏。唯不生滅。如水溼性。</sent>
<sent type="anno3" lang="kor" page="60a" n="1">ᄒᆞ나ᄒᆞᆫ 如來藏이 오직 生滅 아니호미 므릐 축축ᄒᆞᆫ 性 ᄀᆞᆮ고</sent>
<sent type="anno3" lang="chi" page="60a" n="2">二。七識。唯生滅。如水波浪。</sent>
<sent type="anno3" lang="kor" page="60a" n="2">둘흔 七識이 오직 生滅호미 므릐 겨리 ᄀᆞᆮ고</sent>
<sent type="anno3" lang="chi" page="60a" n="3">三。棃耶識。亦生滅 亦不生滅。如海含動靜。</sent>
<sent type="anno3" lang="kor" page="60a" n="3">세ᄒᆞᆫ 梨耶識이 生滅ᄒᆞ며 ᄯᅩ 生滅 아니호미 바ᄅᆞᄅᆡ 動靜 머구무미 ᄀᆞᆮ고</sent>
<sent type="anno3" lang="chi" page="60a" n="4">四 無明倒執。非生滅 非不生滅。</sent>
<sent type="anno3" lang="kor" page="60a" n="4">네ᄒᆞᆫ 無明 갓ᄀᆞᆫ 執이 生滅 아니며 不生滅 아니로미</sent>
<sent type="anno3" lang="chi" page="60a" n="5">如起浪猛風。非水非浪。</sent>
<sent type="anno3" lang="kor" page="60a" n="5">믌결 니르왇ᄂᆞᆫ ᄆᆡᄫᆞᆫ ᄇᆞᄅᆞ미 믈 아니며 믌결 아니로미 ᄀᆞᆮᄒᆞ니</sent>
<sent type="anno3" lang="chi" page="60a" n="6">此四義中。隨舉一義。</sent>
<sent type="anno3" lang="kor" page="60a" n="6">이 네 ᄠᅳᆮ 中에 ᄒᆞᆫ ᄠᅳᆮ 드로ᄆᆞᆯ 조차</sent>
<sent type="anno3" lang="chi" page="60a" n="7">即融攝自體。</sent>
<sent type="anno3" lang="kor" page="60a" n="7">곧 自體ᄅᆞᆯ 어울워 자바</sent>
<sent type="anno3" lang="chi" page="60a-60b" n="8">緣起義理。無二相故。</sent>
<sent type="anno3" lang="kor" page="60a-60b" n="8">緣起ᄒᆞᄂᆞᆫ 義理 二相^이 업슬ᄊᆡ</sent>
<sent type="anno3" lang="chi" page="60b" n="1">此中 且約溼性不失義邊。</sent>
<sent type="anno3" lang="kor" page="60b" n="1">이 中에 안ᄌᆞᆨ 축축ᄒᆞᆫ 性이 일티 아니ᄒᆞᄂᆞᆫ ᄠᅳ들 자바 닐오ᇙ뎬</sent>
<sent type="anno3" lang="chi" page="60b" n="2">動靜不一。故</sent>
<sent type="anno3" lang="kor" page="60b" n="2">動靜이 ᄒᆞ나 아닐ᄊᆡ</sent>
<sent type="anno3" lang="chi" page="60b" n="3">說水不在於浪中。</sent>
<sent type="anno3" lang="kor" page="60b" n="3">므리 믌겴 가온ᄃᆡ 잇디 아니타 니ᄅᆞᆫᄃᆞᆯ</sent>
<sent type="anno3" lang="chi" page="60b" n="4">豈可此浪。離水之外 別有體耶。</sent>
<sent type="anno3" lang="kor" page="60b" n="4">엇뎨 믌겨리 므를 여희오 밧ᄀᆡ 各別히 體 이시리오</sent>
<sent type="anno3" lang="chi" page="60b" n="5">餘義 準此思之。</sent>
<sent type="anno3" lang="kor" page="60b" n="5">녀느 ᄠᅳ들 예 마초아 ᄉᆞ라ᇰᄒᆞ라</sent>
<sent type="anno3" lang="chi" page="60b" n="6">問。既云 動靜不一。</sent>
<sent type="anno3" lang="kor" page="60b" n="6">무로ᄃᆡ ᄒᆞ마 動靜이 ᄒᆞ나 아니라 닐오ᇙ디면</sent>
<sent type="anno3" lang="chi" page="60b" n="7">則應云 如來藏 不在七識中。</sent>
<sent type="anno3" lang="kor" page="60b" n="7">如來藏이 七識 中에 잇디 아니타 닐어ᅀᅡ ᄒᆞ리어늘</sent>
<sent type="anno3" lang="chi" page="60b" n="8">何故乃云 不在棃耶中。</sent>
<sent type="anno3" lang="kor" page="60b" n="8">엇뎨 梨耶 中에 잇디 아니타 니ᄅᆞᄂᆞ뇨</sent>
<sent type="anno3" lang="chi" page="60b" n="9">答。棃耶 融動靜。</sent>
<sent type="anno3" lang="kor" page="60b" n="9">對答호ᄃᆡ 梨耶ㅣ 動靜을 어울울ᄊᆡ</sent>
<sent type="anno3" lang="chi" page="60b" n="10">動靜不二 是棃耶。</sent>
<sent type="anno3" lang="kor" page="60b" n="10">動靜不二 梨耶ㅣ어늘</sent>
<sent type="anno3" lang="chi" page="60b-61a" n="11">今既動靜分。棃耶無別體。故</sent>
<sent type="anno3" lang="kor" page="60b-61a" n="11">이제 ᄒᆞ마 動靜이 ^ ᄂᆞᆫ호아 나 梨耶ㅣ 別體 업슬ᄊᆡ</sent>
<sent type="anno3" lang="chi" page="61a" n="1">云 不在中也。</sent>
<sent type="anno3" lang="kor" page="61a" n="1">中에 잇디 아니타 니ᄅᆞ니라</sent>
<sent type="anno3" lang="chi" page="61a" n="2">問。棃耶 既通動靜。不應唯在生滅門。</sent>
<sent type="anno3" lang="kor" page="61a" n="2">무로ᄃᆡ 梨耶ㅣ ᄒᆞ마 動靜에 通ᄒᆞ란ᄃᆡ 오직 生滅門애 이쇼미 몯ᄒᆞ리라</sent>
<sent type="anno3" lang="chi" page="61a" n="3">答。為起靜 以成動。無別有動體。</sent>
<sent type="anno3" lang="kor" page="61a" n="3">對答호ᄃᆡ 靜에 니르와다 動ᄋᆞᆯ 일워 各別ᄒᆞᆫ 動體 업스니</sent>
<sent type="anno3" lang="chi" page="61a" n="4">是故 靜性 隨於動。亦在生滅中。</sent>
<sent type="anno3" lang="kor" page="61a" n="4">이럴ᄊᆡ 靜性이 動ᄋᆞᆯ 조차 ᄯᅩ 生滅 中에 잇ᄂᆞ니</sent>
<sent type="anno3" lang="chi" page="61a" n="5">非直 棃耶 具動靜。在此生滅中。</sent>
<sent type="anno3" lang="kor" page="61a" n="5">梨耶ㅣ 動靜이 ᄀᆞ자 이 生滅 中에 이실 ᄲᅮ니 아니라</sent>
<sent type="anno3" lang="chi" page="61a" n="6">亦乃如來藏 唯不動。亦在此門中。</sent>
<sent type="anno3" lang="kor" page="61a" n="6">ᄯᅩ 如來藏이 오직 不動호ᄃᆡ ᄯᅩ 이 門 中에 잇ᄂᆞ니</sent>
<sent type="anno3" lang="chi" page="61a" n="7">何以故。</sent>
<sent type="anno3" lang="kor" page="61a" n="7">엇뎨어뇨 ᄒᆞ란ᄃᆡ</sent>
<sent type="anno3" lang="chi" page="61a" n="8">以彼生滅 無別體故。</sent>
<sent type="anno3" lang="kor" page="61a" n="8">뎌 生滅이 各別ᄒᆞᆫ 體 업슨 젼ᄎᆡ니</sent>
<sent type="anno3" lang="chi" page="61b" n="1">應思準之。</sent>
<sent type="anno3" lang="kor" page="61b" n="1">ᄉᆞ라ᇰᄒᆞ야 마초아 보라</sent>
<sent type="anno3" lang="chi" page="61b" n="2">【疏】又若一者。</sent>
<sent type="anno3" lang="kor" page="61b" n="2">ᄯᅩ ᄒᆞ다가 ᄒᆞ나히라 호ᇙ딘댄</sent>
<sent type="anno3" lang="chi" page="61b" n="3">生滅識相 滅盡之時。真心應滅。</sent>
<sent type="anno3" lang="kor" page="61b" n="3">生滅ᄒᆞᄂᆞᆫ 識相이 滅盡ᄒᆞᇙ 時節에 眞心이 다ᇰ다ᅌᅵ 滅ᄒᆞ리니</sent>
<sent type="anno3" lang="chi" page="61b" n="4">則墮斷過。</sent>
<sent type="anno3" lang="kor" page="61b" n="4">그러면 斷過애 ᄠᅥ러디리오</sent>
<sent type="anno4" lang="chi" page="61b" n="5">없음</sent>
<sent type="anno4" lang="kor" page="61b" n="5">過ᄂᆞᆫ 허므리라</sent>
<sent type="anno3" lang="chi" page="61b" n="6">若是異者。</sent>
<sent type="anno3" lang="kor" page="61b" n="6">ᄒᆞ다가 다ᄅᆞ다 호ᇙ딘댄</sent>
<sent type="anno3" lang="chi" page="61b" n="7">依無明風 熏動之時。</sent>
<sent type="anno3" lang="kor" page="61b" n="7">無明風이 熏動ᄒᆞᇙ 時節을 브터</sent>
<sent type="anno4" lang="chi" page="61b" n="8">없음</sent>
<sent type="anno4" lang="kor" page="61b" n="8">熏은 니르와다 낼씨라</sent>
<sent type="anno3" lang="chi" page="61b" n="9">靜心之體。應不隨緣。</sent>
<sent type="anno3" lang="kor" page="61b" n="9">靜心體 다ᇰ다ᅌᅵ 緣을 좃디 아니ᄒᆞ리니</sent>
<sent type="anno3" lang="chi" page="61b-62a" n="10">則墮常過。</sent>
<sent type="anno3" lang="kor" page="61b-62a" n="10">그러면 常過애 ᄠᅥ^러디리라</sent>
<sent type="anno3" lang="chi" page="62a" n="1">離此二邊。故非一異。</sent>
<sent type="anno3" lang="kor" page="62a" n="1">이 두 녁 ᄀᆞᅀᆞᆯ 여흴ᄊᆡ 一異 아니라</sent>
<sent type="anno3" lang="chi" page="62a" n="2">又若一。則無和合。</sent>
<sent type="anno3" lang="kor" page="62a" n="2">ᄯᅩ ᄒᆞ나히라 호ᇙ딘댄 和合이 업스리오</sent>
<sent type="anno3" lang="chi" page="62a" n="3">若異。亦無和合。</sent>
<sent type="anno3" lang="kor" page="62a" n="3">다ᄅᆞ다 ᄒᆞ야도 ᄯᅩ 和合이 업스리니</sent>
<sent type="anno3" lang="chi" page="62a" n="4">非一非異。故得和合也。</sent>
<sent type="anno3" lang="kor" page="62a" n="4">ᄒᆞ나 아니며 달옴 아닐ᄊᆡ 和合ᄒᆞᄂᆞ니라</sent>
<sent type="anno3" lang="chi" page="62a" n="5">如經云。</sent>
<sent type="anno3" lang="kor" page="62a" n="5">經에 닐오ᄃᆡ</sent>
<sent type="anno3" lang="chi" page="62a" n="6">譬如泥團微塵。</sent>
<sent type="anno3" lang="kor" page="62a" n="6">가ᄌᆞᆯ비건댄 泥團과 微塵괘</sent>
<sent type="anno4" lang="chi" page="62a" n="7">없음</sent>
<sent type="anno4" lang="kor" page="62a" n="7">泥團ᄋᆞᆫ ᄒᆞᆰ 무ᇰ긔요니라</sent>
<sent type="anno3" lang="chi" page="62a" n="8">非異 非不異。</sent>
<sent type="anno3" lang="kor" page="62a" n="8">달옴 아니며 다ᄅᆞ디 아니홈 아니니</sent>
<sent type="anno3" lang="chi" page="62a" n="9">金莊嚴具。亦復如是。</sent>
<sent type="anno3" lang="kor" page="62a" n="9">金莊嚴具ㅣ ᄯᅩ 이 ᄀᆞᆮᄒᆞ니라</sent>
<sent type="anno3" lang="chi" page="62a" n="10">若泥團微塵 異者。</sent>
<sent type="anno3" lang="kor" page="62a" n="10">ᄒᆞ다가 泥團과 微塵과 달오ᇙ딘댄</sent>
<sent type="anno3" lang="chi" page="62a" n="11">非彼所成。</sent>
<sent type="anno3" lang="kor" page="62a" n="11">뎌의 인 거시 아니로ᄃᆡ</sent>
<sent type="anno3" lang="chi" page="62a-62b" n="12">而實彼成。是故 非異。</sent>
<sent type="anno3" lang="kor" page="62a-62b" n="12">實^엔 뎨 인 거실ᄊᆡ 달옴 아니오</sent>
<sent type="anno3" lang="chi" page="62b" n="1">若不異者。</sent>
<sent type="anno3" lang="kor" page="62b" n="1">ᄒᆞ다가 다ᄅᆞ디 아니호ᇙ딘댄</sent>
<sent type="anno3" lang="chi" page="62b" n="2">泥團微塵。應無差別。</sent>
<sent type="anno3" lang="kor" page="62b" n="2">泥團과 微塵괘 差別이 업서ᅀᅡ ᄒᆞ려닛ᄃᆞᆫ</sent>
<sent type="anno3" lang="chi" page="62b" n="3">如是轉識。藏識。真相 若異者。</sent>
<sent type="anno3" lang="kor" page="62b" n="3">이ᄀᆞ티 轉識 藏識 眞相이 ᄒᆞ다가 달오ᇙ딘댄</sent>
<sent type="anno3" lang="chi" page="62b" n="4">藏識 非因。</sent>
<sent type="anno3" lang="kor" page="62b" n="4">藏識이 因 아니며</sent>
<sent type="anno3" lang="chi" page="62b" n="5">若不異者。</sent>
<sent type="anno3" lang="kor" page="62b" n="5">ᄒᆞ다가 다ᄅᆞ디 아니호ᇙ딘댄</sent>
<sent type="anno3" lang="chi" page="62b" n="6">轉識滅。藏識亦應滅。</sent>
<sent type="anno3" lang="kor" page="62b" n="6">轉識이 滅커든 藏識이 ᄯᅩ 다ᇰ다ᅌᅵ 滅호ᇙ디어늘</sent>
<sent type="anno3" lang="chi" page="62b" n="7">而自真相 實不滅。</sent>
<sent type="anno3" lang="kor" page="62b" n="7">自眞相ᄋᆞᆫ 實로 滅티 아니ᄒᆞᄂᆞ니</sent>
<sent type="anno3" lang="chi" page="62b" n="8">是故 非自真相滅。但業相滅。</sent>
<sent type="anno3" lang="kor" page="62b" n="8">이럴ᄊᆡ 自眞相이 滅혼 디 아니라 오직 業相이 滅ᄒᆞᄂᆞ니라</sent>
<sent type="anno3" lang="chi" page="62b" n="9">解云。此中真相。是如來藏。</sent>
<sent type="anno3" lang="kor" page="62b" n="9">사겨 닐오ᄃᆡ 眞相ᄋᆞᆫ 如來藏이오</sent>
<sent type="anno3" lang="chi" page="62b" n="10">轉識。是七識。</sent>
<sent type="anno3" lang="kor" page="62b" n="10">轉識은 七識이오</sent>
<sent type="anno3" lang="chi" page="62b-63a" n="11">藏識。是梨耶。</sent><!--大乘起信論義記 卷中本 T44n1846_p0254c22 - T44n1846_p0255b27 에도 이상의 내용에 부합하는 부분이 있으나 위의 글이 언해문에 더 정확히 일치함 -->
<sent type="anno3" lang="kor" page="62b-63a" n="11">藏識은 梨^耶ㅣ라</sent>
<sent type="anno2" lang="chi" page="63a" n="1">名為阿梨耶識。</sent><!--출전: 大乘起信論 No. 1666 -->
<sent type="anno2" lang="kor" page="63a" n="1">일후미 阿梨耶識이라</sent>
<sent type="anno3" lang="chi" page="63a" n="2">【疏】此生滅不生滅。即之。義不一。</sent><!--이하 출전: 大乘起信論疏筆削記會閱卷第四. 大乘起信論義記卷中本에도 거의 동일한 내용이 있음. (義記) 然此生滅不生滅。即之 義不一。-->
<sent type="anno3" lang="kor" page="63a" n="2">이ᄂᆞᆫ 生滅 不生滅에 나ᅀᅡ가면 ᄠᅳ디 ᄒᆞ나 아니오</sent>
<sent type="anno3" lang="chi" page="63a" n="3">辨之。心不異。</sent>
<sent type="anno3" lang="kor" page="63a" n="3">ᄀᆞᆯᄒᆡ언댄 ᄆᆞᅀᆞ미 다ᄅᆞ디 아니ᄒᆞ니</sent>
<sent type="anno3" lang="chi" page="63a" n="4">目此二義 不二之心。名阿棃耶識。</sent><!--(義記) 目此二義 不二之心。名阿梨耶識。생략된 내용: 或云阿賴耶者。但梵音楚夏耳。(義記) 又阿梨耶及阿賴耶者。但梵言訛也。-->
<sent type="anno3" lang="kor" page="63a" n="4">이 두 ᄠᅳ데 둘 아닌 ᄆᆞᅀᆞᄆᆞᆯ 자바 일후믈 阿梨耶識이라 ᄒᆞ니라</sent>
<sent type="anno3" lang="chi" page="63a" n="5">梁朝 真諦三藏。就名翻為無沒識。</sent><!--(義記) 梁朝 真諦三藏 訓名翻為無沒識。-->
<sent type="anno3" lang="kor" page="63a" n="5">眞諦 三藏애 無沒識이라 ᄒᆞ며</sent>
<sent type="anno3" lang="chi" page="63a" n="6">今時 奘法師。就義翻為藏識。</sent>
<sent type="anno3" lang="kor" page="63a" n="6">奘法師ㅣ 藏識이라 ᄒᆞ니</sent>
<sent type="anno3" lang="chi" page="63a" n="7">藏是 攝藏義。</sent><!--(義記) 但藏 是攝藏義。-->
<sent type="anno3" lang="kor" page="63a" n="7">藏ᄋᆞᆫ 거두자바 ᄀᆞ초ᄂᆞᆫ ᄠᅳ디오</sent>
<sent type="anno3" lang="chi" page="63a" n="8">無沒 是不失義。</sent>
<sent type="anno3" lang="kor" page="63a" n="8">無沒ᄋᆞᆫ 일티 아니ᄒᆞ논 ᄠᅳ디니</sent>
<sent type="anno3" lang="chi" page="63a-63b" n="9">義一 名異也。</sent>
<sent type="anno3" lang="kor" page="63a-63b" n="9">ᄠᅳ디 ᄒᆞᆫ가지로ᄃᆡ 일후미 다ᄅᆞ니^라</sent>
<sent type="anno3" lang="chi" page="63b" n="1">所攝名藏。</sent>
<sent type="anno3" lang="kor" page="63b" n="1">거두자보ᄆᆞᆯ 藏이라 호ᄆᆞᆫ</sent>
<sent type="anno3" lang="chi" page="63b" n="2">謂諸眾生 取為我故。</sent>
<sent type="anno3" lang="kor" page="63b" n="2">衆生ᄃᆞᆯ히 가져 나ᄅᆞᆯ 삼논 젼ᄎᆡ니</sent>
<sent type="anno3" lang="chi" page="63b" n="3">所以然者。良以真心 不守自性。</sent>
<sent type="anno3" lang="kor" page="63b" n="3">그러호ᄆᆞᆫ 眞心이 제 性을 守티 몯ᄒᆞ야</sent>
<sent type="anno3" lang="chi" page="63b" n="4">隨熏和合。</sent>
<sent type="anno3" lang="kor" page="63b" n="4">熏을 조차 和合ᄒᆞ야</sent>
<sent type="anno3" lang="chi" page="63b" n="5">似一似常。故</sent>
<sent type="anno3" lang="kor" page="63b" n="5">一이 ᄲᅥ즛ᄒᆞ며 常이 ᄲᅥ즛ᄒᆞᆯᄊᆡ</sent>
<sent type="anno3" lang="chi" page="63b" n="6">諸愚者。以似為實。執為我內。</sent><!--(義記) 諸愚者 以似為真。取為內我。-->
<sent type="anno3" lang="kor" page="63b" n="6">어린 사ᄅᆞᆷᄃᆞᆯ히 ᄲᅥ즛호ᄆᆞ로 實을 사마 자바 內我ᄅᆞᆯ 삼ᄂᆞ니</sent>
<sent type="anno3" lang="chi" page="63b" n="7">我見所攝。</sent>
<sent type="anno3" lang="kor" page="63b" n="7">我見의 攝혼 배니</sent>
<sent type="anno4" lang="chi" page="63b" n="8">없음</sent>
<sent type="anno4" lang="kor" page="63b" n="8">攝은 모도자ᄇᆞᆯ씨라</sent>
<sent type="anno3" lang="chi" page="63b" n="9">故名為藏。</sent>
<sent type="anno3" lang="kor" page="63b" n="9">그럴ᄊᆡ 일후믈 藏이라 ᄒᆞ니라</sent>
<sent type="anno3" lang="chi" page="63b" n="10">由是義故。二種我見。永不起位。</sent>
<sent type="anno3" lang="kor" page="63b" n="10">이 ᄠᅳᆮ 젼ᄎᆞ로 두 가짓 我見을 기리 位ᄅᆞᆯ 니르왇디 아니ᄒᆞ면</sent>
<sent type="anno3" lang="chi" page="63b" n="11">失賴耶名也。</sent><!--(義記) 即失賴耶名也。-->
<sent type="anno3" lang="kor" page="63b" n="11">賴耶ㅅ 일후믈 일흐리라</sent>
<sent type="anno3" lang="chi" page="63b-64a" n="12">又能藏自體 於諸法中。</sent>
<sent type="anno3" lang="kor" page="63b-64a" n="12">ᄯᅩ 能히 제 ^ 體ᄅᆞᆯ 諸法 中에 갈ᄆᆞ며</sent>
<sent type="anno3" lang="chi" page="64a" n="1">又能藏諸法 於自體內。</sent>
<sent type="anno3" lang="kor" page="64a" n="1">ᄯᅩ 能히 諸法을 제 體ㅅ 內예 갊ᄂᆞ니</sent>
<sent type="anno3" lang="chi" page="64a" n="2">論云。能藏。所藏。我愛執藏。</sent><!--(義記) 故論云 能藏 所藏 我愛執藏。-->
<sent type="anno3" lang="kor" page="64a" n="2">論애 닐오ᄃᆡ 能藏과 所藏과 我愛執藏이라 ᄒᆞ니</sent>
<sent type="anno3" lang="chi" page="64a" n="3">此之謂也。</sent>
<sent type="anno3" lang="kor" page="64a" n="3">이ᄅᆞᆯ 니ᄅᆞ니</sent>
<sent type="anno3" lang="chi" page="64a" n="4">此依義立名也。</sent>
<sent type="anno3" lang="kor" page="64a" n="4">이ᄂᆞᆫ ᄠᅳ들 브터 일후믈 지ᄒᆞ니라</sent>
<mark type="section_begin">○</mark>
<sent type="anno3" lang="chi" page="64a" n="5">又此識體 具三藏義。</sent><!--이하 출전: 翻譯名義集六-->
<sent type="anno3" lang="kor" page="64a" n="5">이 識體 세 가짓 藏ㄱ ᄠᅳ디 ᄀᆞᄌᆞ니</sent>
<sent type="anno3" lang="chi" page="64a" n="6">能藏。所藏。執藏。故</sent>
<sent type="anno3" lang="kor" page="64a" n="6">能藏 所藏 執藏일ᄊᆡ</sent>
<sent type="anno3" lang="chi" page="64a" n="7">名為藏。</sent>
<sent type="anno3" lang="kor" page="64a" n="7">일후미 藏이니</sent>
<sent type="anno3" lang="chi" page="64a" n="8">謂與雜染 互為緣故。</sent>
<sent type="anno3" lang="kor" page="64a" n="8">雜染과 서르 緣이 ᄃᆞ외논 젼ᄎᆡ며</sent>
<sent type="anno3" lang="chi" page="64a" n="9">有情執為自內我故。</sent>
<sent type="anno3" lang="kor" page="64a" n="9">有情이 자바 제 內我ᄅᆞᆯ 삼논 젼ᄎᆡ라</sent>
<sent type="anno3" lang="chi" page="64a" n="10">復能了別 種子根身 及器世間 三種境故。</sent>
<sent type="anno3" lang="kor" page="64a" n="10">ᄯᅩ 能히 種子와 根身과 器世間과 세 가짓 境을 ᄀᆞᆯᄒᆡᆯᄊᆡ</sent>
<sent type="anno3" lang="chi" page="64a" n="11">名之為識。</sent>
<sent type="anno3" lang="kor" page="64a" n="11">일후믈 識이라 ᄒᆞᄂᆞ니라</sent>
<sent type="anno4" lang="chi" page="64b" n="1">없음</sent>
<sent type="anno4" lang="kor" page="64b" n="1">器世間ᄋᆞᆫ 三界라</sent>
<sent type="anno3" lang="chi" page="64b" n="2">古釋云。</sent>
<sent type="anno3" lang="kor" page="64b" n="2">녯 사ᄅᆞ미 사교ᄃᆡ</sent>
<sent type="anno3" lang="chi" page="64b" n="3">一能藏者。即能含藏義。</sent>
<sent type="anno3" lang="kor" page="64b" n="3">一 能藏ᄋᆞᆫ 곧 能히 含藏ᄒᆞ논 ᄠᅳ디니</sent>
<sent type="anno3" lang="chi" page="64b" n="4">猶如庫藏 能含藏寶貝。</sent>
<sent type="anno3" lang="kor" page="64b" n="4">庫藏ᄋᆡ 寶貝ᄅᆞᆯ 能히 含藏호미 ᄀᆞᆮᄒᆞᆯᄊᆡ</sent>
<sent type="anno3" lang="chi" page="64b" n="5">故得藏名。</sent>
<sent type="anno3" lang="kor" page="64b" n="5">藏ㅅ 일후믈 得ᄒᆞ며</sent>
<sent type="anno3" lang="chi" page="64b" n="6">此能含藏雜染種故。名之為藏。</sent>
<sent type="anno3" lang="kor" page="64b" n="6">雜染種ᄋᆞᆯ 能히 含藏ᄒᆞᆯᄊᆡ 일후미 藏이니</sent>
<sent type="anno3" lang="chi" page="64b" n="7">亦即持義。</sent>
<sent type="anno3" lang="kor" page="64b" n="7">ᄯᅩ 곧 디니논 ᄠᅳ디라</sent>
<sent type="anno3" lang="chi" page="64b" n="8">二所藏者 即是所依義。</sent>
<sent type="anno3" lang="kor" page="64b" n="8">二 所藏ᄋᆞᆫ 곧 이 브툰 ᄃᆡ라 혼 ᄠᅳ디니</sent>
<sent type="anno3" lang="chi" page="64b" n="9">猶如庫藏 是寶等所依故。</sent>
<sent type="anno3" lang="kor" page="64b" n="9">庫藏이 寶貝의 브튼 ᄃᆡ ᄀᆞᆮᄒᆞᆯᄊᆡ며</sent>
<sent type="anno3" lang="chi" page="64b" n="10">此識 是雜染法所依處故。</sent>
<sent type="anno3" lang="kor" page="64b" n="10">이 識이 雜染法의 브툰 ᄯᅡ힐ᄊᆡ니라</sent>
<sent type="anno3" lang="chi" page="64b" n="11">三執藏者。堅守不捨義。</sent>
<sent type="anno3" lang="kor" page="64b" n="11">三 執藏ᄋᆞᆫ 구디 守ᄒᆞ야 ᄇᆞ리디 아니ᄒᆞ논 ᄠᅳ디니</sent>
<sent type="anno3" lang="chi" page="64b-65a" n="12">猶如金銀等藏 為人堅守。執為自內我。故名為藏。</sent>
<sent type="anno3" lang="kor" page="64b-65a" n="12">金銀 ^ 等 藏이 사ᄅᆞ미 구디 守ᄒᆞ야 자바 제 內我 사모미 ᄀᆞᆮᄒᆞᆯᄊᆡ 일후미 藏이며</sent>
<sent type="anno3" lang="chi" page="65a" n="1">此識 為染末那堅執為我。故名為藏。</sent>
<sent type="anno3" lang="kor" page="65a" n="1">이 識이 더러ᄫᅳᆫ 末那애 구디 자바 날 사모미 ᄃᆞ욀ᄊᆡ 일후미 藏이라</sent>
<sent type="anno3" lang="chi" page="65a" n="2">起信鈔 釋云。</sent>
<sent type="anno3" lang="kor" page="65a" n="2">起信鈔애 사겨 닐오ᄃᆡ</sent>
<sent type="anno3" lang="chi" page="65a" n="3">能藏所藏者。且所藏義。</sent>
<sent type="anno3" lang="kor" page="65a" n="3">所藏 ᄠᅳ든</sent>
<sent type="anno3" lang="chi" page="65a" n="4">謂此識體藏 是根身種子器世間 所藏處也。</sent>
<sent type="anno3" lang="kor" page="65a" n="4">이 識體藏이 根身과 種子와 器世間ᄋᆡ 갈맷ᄂᆞᆫ ᄯᅡ히니</sent>
<sent type="anno3" lang="chi" page="65a" n="5">以根等 是此識相分故</sent>
<sent type="anno3" lang="kor" page="65a" n="5">根 等이 이 識의 相分일ᄊᆡ</sent>
<sent type="anno3" lang="chi" page="65a" n="6">如藏中物像。</sent>
<sent type="anno3" lang="kor" page="65a" n="6">藏中 物像 ᄀᆞᆮᄒᆞ며</sent>
<sent type="anno3" lang="chi" page="65a" n="7">如身在室內。</sent>
<sent type="anno3" lang="kor" page="65a" n="7">모미 室內예 잇ᄃᆞᆺ ᄒᆞ니</sent>
<sent type="anno3" lang="chi" page="65a" n="8">欲覓賴耶識 祇在色心中。</sent>
<sent type="anno3" lang="kor" page="65a" n="8">賴耶識을 얻고져 호ᇙ딘댄 오직 色心 中에 잇고</sent>
<sent type="anno3" lang="chi" page="65a-65b" n="9">欲覓摩尼珠。秖在青黃內。</sent>
<sent type="anno3" lang="kor" page="65a-65b" n="9">摩尼珠를 얻고져 호ᇙ딘댄 오직 靑黃 內예 잇ᄂᆞ^니라</sent>
<sent type="anno3" lang="chi" page="65b" n="1">次能藏義。</sent>
<sent type="anno3" lang="kor" page="65b" n="1">버거 能藏 ᄠᅳ든</sent>
<sent type="anno3" lang="chi" page="65b" n="2">謂根身等法 皆藏在識身之中。</sent>
<sent type="anno3" lang="kor" page="65b" n="2">根 身 等 法이 다 識身 中에 갈마 이쇼미</sent>
<sent type="anno3" lang="chi" page="65b" n="3">如像在珠內。</sent>
<sent type="anno3" lang="kor" page="65b" n="3">像이 구슰 소배 잇ᄃᆞᆺ ᄒᆞ니</sent>
<sent type="anno3" lang="chi" page="65b" n="4">欲覓一切法 總在賴耶中。</sent>
<sent type="anno3" lang="kor" page="65b" n="4">一切 法을 얻고져 호ᇙ딘댄 다 賴耶 中에 잇고</sent>
<sent type="anno3" lang="chi" page="65b" n="5">欲覓一切像 總在摩尼內。</sent>
<sent type="anno3" lang="kor" page="65b" n="5">一切 像ᄋᆞᆯ 얻고져 호ᇙ딘댄 다 摩尼 內예 잇ᄂᆞ니</sent>
<sent type="anno3" lang="chi" page="65b" n="6">與前義 互為能所。</sent>
<sent type="anno3" lang="kor" page="65b" n="6">알ᄑᆡᆺ ᄠᅳᆮ과 서르 能所ㅣ ᄃᆞ욀ᄊᆡ</sent>
<sent type="anno3" lang="chi" page="65b" n="7">故云 能藏自體 於諸法中</sent>
<sent type="anno3" lang="kor" page="65b" n="7">닐오ᄃᆡ 能히 제 體ᄅᆞᆯ 諸法 中에 갈ᄆᆞ며</sent>
<sent type="anno3" lang="chi" page="65b" n="8">能藏諸法 於自體內。</sent>
<sent type="anno3" lang="kor" page="65b" n="8">能히 諸法을 제 體ㅅ 內예 갊다 ᄒᆞ니라</sent>
<sent type="anno2" lang="chi" page="65b" n="9">此識 有二種義，</sent><!--출전: 大乘起信論 No. 1666 -->
<sent type="anno2" lang="kor" page="65b" n="9">이 識이 두 가짓 ᄠᅳ디 잇ᄂᆞ니</sent>
<sent type="anno3" lang="chi" page="66a" n="1">謂真如有二義。</sent><!--앞 구절은 【疏】何者。이하 출전: 大乘起信論疏筆削記會閱卷第四-->
<sent type="anno3" lang="kor" page="66a" n="1">眞如ㅣ 두 ᄠᅳ디 잇ᄂᆞ니</sent>
<sent type="anno3" lang="chi" page="66a" n="2">一。不變義。</sent>
<sent type="anno3" lang="kor" page="66a" n="2">ᄒᆞ나ᄒᆞᆫ 變티 아니ᄒᆞᄂᆞᆫ ᄠᅳ디오</sent>
<sent type="anno3" lang="chi" page="66a" n="3">二。隨緣義。</sent>
<sent type="anno3" lang="kor" page="66a" n="3">둘흔 隨緣ᄒᆞᄂᆞᆫ ᄠᅳ디라</sent>
<sent type="anno3" lang="chi" page="66a" n="4">無明亦二義。</sent>
<sent type="anno3" lang="kor" page="66a" n="4">無明이 ᄯᅩ 두 ᄠᅳ디니</sent>
<sent type="anno3" lang="chi" page="66a" n="5">一。無體 即空義。</sent>
<sent type="anno3" lang="kor" page="66a" n="5">ᄒᆞ나ᄒᆞᆫ 體 업수미니 곧 뷘 ᄠᅳ디오</sent>
<sent type="anno3" lang="chi" page="66a" n="6">二。有用 成事義。</sent>
<sent type="anno3" lang="kor" page="66a" n="6">둘흔 用 이쇼미니 일 일우ᄂᆞᆫ ᄠᅳ디라</sent>
<sent type="anno3" lang="chi" page="66a" n="7">此真妄中。各由初義故。成上真如門也。</sent>
<sent type="anno3" lang="kor" page="66a" n="7">이 眞과 妄괏 中에 各各 첫 ᄠᅳ들 브틀ᄊᆡ 우흿 眞如門이 일오</sent>
<sent type="anno3" lang="chi" page="66a" n="8">各由後義故。成此生滅門也。</sent>
<sent type="anno3" lang="kor" page="66a" n="8">各各 後ㅅ ᄠᅳ들 브틀ᄊᆡ 이 生滅門이 이니라</sent>
<sent type="anno3" lang="chi" page="66a" n="9">此隨緣真如。及成事無明 亦各有二義。</sent>
<sent type="anno3" lang="kor" page="66a" n="9">이 隨緣ᄒᆞᄂᆞᆫ 眞如와 일 일우ᄂᆞᆫ 無明이 ᄯᅩ 各各 두 ᄠᅳ디 잇ᄂᆞ니</sent>
<sent type="anno3" lang="chi" page="66a" n="10">一。違自順他義。</sent>
<sent type="anno3" lang="kor" page="66a" n="10">ᄒᆞ나ᄒᆞᆫ 제게 어긔오 ᄂᆞᄆᆡ게 順ᄒᆞᆫ ᄠᅳ디오</sent>
<sent type="anno3" lang="chi" page="66a" n="11">二。違他順自義。</sent>
<sent type="anno3" lang="kor" page="66a" n="11">둘흔 ᄂᆞᄆᆡ게 어긔오 제게 順ᄒᆞᆫ ᄠᅳ디라</sent>
<sent type="anno3" lang="chi" page="66a-66b" n="12">無明中。初違自順他。亦有二義。</sent>
<sent type="anno3" lang="kor" page="66a-66b" n="12">無明 ^ 中에 제게 어긔오 ᄂᆞᄆᆡ게 順호미 ᄯᅩ 두 ᄠᅳ디 잇ᄂᆞᆫ니</sent>
<sent type="anno3" lang="chi" page="66b" n="1">一。能反對詮 示性功德。</sent>
<sent type="anno3" lang="kor" page="66b" n="1">ᄒᆞ나ᄒᆞᆫ 能히 드위ᅘᅧ 對ᄒᆞ야 닐어 性功德을 뵈요미오</sent>
<sent type="anno3" lang="chi" page="66b" n="2">二。能知名義 成淨用。</sent>
<sent type="anno3" lang="kor" page="66b" n="2">둘흔 名義ᄅᆞᆯ 能히 아라 조ᄒᆞᆫ 用ᄋᆞᆯ 일울씨라</sent>
<sent type="anno3" lang="chi" page="66b" n="3">違他順自。亦有二義。</sent>
<sent type="anno3" lang="kor" page="66b" n="3">ᄂᆞᄆᆡ게 어긔오 제게 順호미 ᄯᅩ 두 ᄠᅳ디 잇ᄂᆞ니</sent>
<sent type="anno3" lang="chi" page="66b" n="4">一。覆真理。</sent>
<sent type="anno3" lang="kor" page="66b" n="4">ᄒᆞ나ᄒᆞᆫ 眞理ᄅᆞᆯ 두푸미오</sent>
<sent type="anno3" lang="chi" page="66b" n="5">二。成妄心。</sent>
<sent type="anno3" lang="kor" page="66b" n="5">둘흔 妄心이 일씨라</sent>
<sent type="anno3" lang="chi" page="66b" n="6">真如中。違他順自。亦有二義。</sent>
<sent type="anno3" lang="kor" page="66b" n="6">眞如 中에 ᄂᆞᄆᆡ게 어긔오 제게 順호미 ᄯᅩ 두 ᄠᅳ디 잇ᄂᆞ니</sent>
<sent type="anno3" lang="chi" page="66b" n="7">一。翻對妄染 顯自真德。</sent>
<sent type="anno3" lang="kor" page="66b" n="7">ᄒᆞ나ᄒᆞᆫ 거츤 더러ᄫᅮ믈 드위ᅘᅧ 對ᄒᆞ야 제 眞實ㅅ 德을 나토오미오</sent>
<sent type="anno3" lang="chi" page="66b" n="8">二。內熏無明 令起淨用。</sent>
<sent type="anno3" lang="kor" page="66b" n="8">둘흔 안ᄒᆞ로 無明을 ᄧᅬ야 조ᄒᆞᆫ 用ᄋᆞᆯ 니르왇긔 호미라</sent>
<sent type="anno3" lang="chi" page="66b-67a" n="9">違自順他。亦有二義。</sent>
<sent type="anno3" lang="kor" page="66b-67a" n="9">제게 어긔오 ^ ᄂᆞᄆᆡ게 順호미 ᄯᅩ 두 ᄠᅳ디 잇ᄂᆞ니</sent>
<sent type="anno3" lang="chi" page="67a" n="1">一。隱自真體義。</sent>
<sent type="anno3" lang="kor" page="67a" n="1">ᄒᆞ나ᄒᆞᆫ 제 眞體ᄅᆞᆯ 숨기논 ᄠᅳ디오</sent>
<sent type="anno3" lang="chi" page="67a" n="2">二。顯現妄法義。</sent>
<sent type="anno3" lang="kor" page="67a" n="2">둘흔 거츤 法을 나토ᄂᆞᆫ ᄠᅳ디라</sent>
<sent type="anno3" lang="chi" page="67a" n="3">此上真妄 各四義中。</sent>
<sent type="anno3" lang="kor" page="67a" n="3">이 眞妄이 各各 네 ᄠᅳᆮ 中에</sent>
<sent type="anno3" lang="chi" page="67a" n="4">由無明中 反對詮示義。</sent>
<sent type="anno3" lang="kor" page="67a" n="4">無明 中엣 드위ᅘᅧ 對ᄒᆞ야 닐어 뵈ᄂᆞᆫ ᄠᅳᆮ과</sent>
<sent type="anno3" lang="chi" page="67a" n="5">及真如中 翻妄顯德義。</sent>
<sent type="anno3" lang="kor" page="67a" n="5">眞如中엣 妄ᄋᆞᆯ 드위ᅘᅧ 德 나토ᄂᆞᆫ ᄠᅳ디</sent>
<sent type="anno3" lang="chi" page="67a" n="6">從此二義。得有本覺。</sent>
<sent type="anno3" lang="kor" page="67a" n="6">이 두 ᄠᅳ들 브터 本覺이 이시며</sent>
<sent type="anno3" lang="chi" page="67a" n="7">又由無明中 能知名義。</sent>
<sent type="anno3" lang="kor" page="67a" n="7">ᄯᅩ 無明 中엣 能히 名義 아롬과</sent>
<sent type="anno3" lang="chi" page="67a" n="8">及真如中 內熏義。</sent>
<sent type="anno3" lang="kor" page="67a" n="8">眞如 中엣 안ᄒᆞ로 ᄧᅬᄂᆞᆫ ᄠᅳ디</sent>
<sent type="anno3" lang="chi" page="67a" n="9">從此二義。得有始覺。</sent>
<sent type="anno3" lang="kor" page="67a" n="9">이 두 ᄠᅳ들 브터 始覺이 이시며</sent>
<sent type="anno4" lang="chi" page="67a" n="10">없음</sent>
<sent type="anno4" lang="kor" page="67a" n="10">始覺ᄋᆞᆫ 처ᅀᅥᆷ 알씨라</sent>
<sent type="anno3" lang="chi" page="67b" n="1">又由無明中 覆真義。</sent>
<sent type="anno3" lang="kor" page="67b" n="1">ᄯᅩ 無明 中엣 眞 둡ᄂᆞᆫ ᄠᅳᆮ과</sent>
<sent type="anno3" lang="chi" page="67b" n="2">及真如中 隱體義。</sent>
<sent type="anno3" lang="kor" page="67b" n="2">眞如 中엣 體 숨기ᄂᆞᆫ ᄠᅳ디</sent>
<sent type="anno3" lang="chi" page="67b" n="3">從此二義。得有根本不覺。</sent>
<sent type="anno3" lang="kor" page="67b" n="3">이 두 ᄠᅳ들 브터 根本不覺이 이시며</sent>
<sent type="anno3" lang="chi" page="67b" n="4">又由無明中 成妄義。</sent>
<sent type="anno3" lang="kor" page="67b" n="4">ᄯᅩ 無明 中엣 妄 이ᄂᆞᆫ ᄠᅳᆮ과</sent>
<sent type="anno3" lang="chi" page="67b" n="5">及真如中 顯妄義。</sent>
<sent type="anno3" lang="kor" page="67b" n="5">眞如 中엣 妄 나토ᄂᆞᆫ ᄠᅳ디</sent>
<sent type="anno3" lang="chi" page="67b" n="6">從此二義。得有枝末不覺</sent>
<sent type="anno3" lang="kor" page="67b" n="6">이 두 ᄠᅳ들 브터 枝末不覺이 잇ᄂᆞ니</sent>
<sent type="anno3" lang="chi" page="67b" n="7">此生滅門中。真妄略 開四義。</sent>
<sent type="anno3" lang="kor" page="67b" n="7">이 生滅門 中에 眞妄ᄋᆞᆯ 조리면 네 ᄠᅳ데 열오</sent>
<sent type="anno3" lang="chi" page="67b" n="8">廣即有八門。</sent>
<sent type="anno3" lang="kor" page="67b" n="8">너피면 곧 여듧 門이 잇ᄂᆞ니라</sent>
<sent type="anno3" lang="chi" page="67b" n="9">若約兩兩相對。和合成緣起分相</sent>
<sent type="anno3" lang="kor" page="67b" n="9">둘콤 둘콤 서르 對ᄒᆞ야 和合ᄒᆞ야 緣起 分相 이로ᄆᆞᆯ 자바 니ᄅᆞ건댄</sent>
<sent type="anno3" lang="chi" page="67b" n="10">有四門。</sent>
<sent type="anno3" lang="kor" page="67b" n="10">네 門이 잇ᄂᆞ니</sent>
<sent type="anno3" lang="chi" page="67b" n="11">謂二覺。二不覺</sent>
<sent type="anno3" lang="kor" page="67b" n="11">二覺과 二不覺괘라</sent>
<sent type="anno3" lang="chi" page="67b" n="12">若本末 不相離。</sent>
<sent type="anno3" lang="kor" page="67b" n="12">本末이 서르 여희디 아니호ᇙ디면</sent>
<sent type="anno3" lang="chi" page="68a" n="1">但唯有二門。謂覺與不覺。</sent>
<sent type="anno3" lang="kor" page="68a" n="1">오직 두 門이 잇ᄂᆞ니 覺과 不覺괘라</sent>
<sent type="anno3" lang="chi" page="68a" n="2">若鎔融總攝。唯有一門。謂一心生滅門也。</sent>
<sent type="anno3" lang="kor" page="68a" n="2">노겨 어울워 모도자보ᇙ딘댄 오직 ᄒᆞᆫ 門이 잇ᄂᆞ니 一心生滅門이라</sent>
<sent type="anno3" lang="chi" page="68a" n="3">【疏】又若約諸識分相門。</sent>
<sent type="anno3" lang="kor" page="68a" n="3">ᄯᅩ 諸識分相門ᄋᆞᆯ 자바 니ᄅᆞ건댄</sent>
<sent type="anno3" lang="chi" page="68a" n="4">本覺 本不覺 在本識中。</sent>
<sent type="anno3" lang="kor" page="68a" n="4">本覺과 本不覺ᄋᆞᆫ 本識 中에 잇고</sent>
<sent type="anno3" lang="chi" page="68a" n="5">餘二 在生起事識中。</sent>
<sent type="anno3" lang="kor" page="68a" n="5">나ᄆᆞᆫ 둘흔 生起事識 中에 잇ᄂᆞ니라</sent>
<sent type="anno3" lang="chi" page="68a" n="6">若約本末不二門。</sent>
<sent type="anno3" lang="kor" page="68a" n="6">本末이 둘 아닌 門ᄋᆞᆯ 자바 니ᄅᆞ건댄</sent>
<sent type="anno3" lang="chi" page="68a" n="7">並在一本識中。</sent>
<sent type="anno3" lang="kor" page="68a" n="7">다 ᄒᆞᆫ 本識中에 잇ᄂᆞ니</sent>
<sent type="anno3" lang="chi" page="68a" n="8">故云 此識 有二義也。</sent>
<sent type="anno3" lang="kor" page="68a" n="8">그럴ᄊᆡ 닐오ᄃᆡ 이 識이 두 ᄠᅳ디 잇다 ᄒᆞ니라</sent>
<sent type="anno3" lang="chi" page="68a" n="9">【疏】問。此中一識有二義。與上一心有二門 何別耶。</sent>
<sent type="anno3" lang="kor" page="68a" n="9">무로ᄃᆡ ᄒᆞᆫ 識이 두 ᄠᅳᆮ 잇다 홈과 우희 ᄒᆞᆫ ᄆᆞᅀᆞ매 두 門 잇다 호미 엇뎨 다ᄅᆞ뇨</sent>
<sent type="anno3" lang="chi" page="68a" n="10">答。</sent>
<sent type="anno3" lang="kor" page="68a" n="10">對答호ᄃᆡ</sent>
<sent type="anno3" lang="chi" page="68a-68b" n="11">上一心中 含於二義。</sent>
<sent type="anno3" lang="kor" page="68a-68b" n="11">ᄒᆞᆫ ᄆᆞᅀᆞ매 ^ 두 ᄠᅳᆮ 잇다 호ᄆᆞᆫ</sent>
<sent type="anno3" lang="chi" page="68b" n="1">謂不守自性 隨緣義。</sent>
<sent type="anno3" lang="kor" page="68b" n="1">제 性을 가졧디 몯ᄒᆞ야 隨緣ᄒᆞᄂᆞᆫ ᄠᅳᆮ과</sent>
<sent type="anno3" lang="chi" page="68b" n="2">及不變自性 絕相義。</sent>
<sent type="anno3" lang="kor" page="68b" n="2">제 性을 變티 아니ᄒᆞ야 相 그츤 ᄠᅳ디오</sent>
<sent type="anno3" lang="chi" page="68b" n="3">今此但就隨緣門中。染淨理事 無二之相。</sent>
<sent type="anno3" lang="kor" page="68b" n="3">이ᄂᆞᆫ 오직 隨緣門 中에 더러ᄫᅳ며 조ᄒᆞ며 理와 일왜 둘 업슨 相애 나ᅀᅡ가</sent>
<sent type="anno3" lang="chi" page="68b" n="4">明此識也。</sent>
<sent type="anno3" lang="kor" page="68b" n="4">이 識을 ᄇᆞᆯ기니</sent>
<sent type="anno3" lang="chi" page="68b" n="5">是則 前一心 義寬。該收於二門。</sent>
<sent type="anno3" lang="kor" page="68b" n="5">이러면 알ᄑᆡᆺ ᄒᆞᆫ ᄆᆞᅀᆞᄆᆞᆫ ᄠᅳ디 너버 두 門애 ᄢᅳ리고</sent>
<sent type="anno3" lang="chi" page="68b" n="6">此一識 義陿。局在於一門。</sent>
<sent type="anno3" lang="kor" page="68b" n="6">이 ᄒᆞᆫ 識ᄋᆞᆫ ᄠᅳ디 조바 ᄒᆞᆫ 門애 드러 잇ᄂᆞ니라</sent>
<sent type="anno3" lang="chi" page="68b" n="7">問。此中本覺。與上真如門 何別。</sent>
<sent type="anno3" lang="kor" page="68b" n="7">무로ᄃᆡ 이ᅌᅥ긧 本覺과 우흿 眞如門과 엇뎨 다ᄅᆞ뇨</sent>
<sent type="anno3" lang="chi" page="68b" n="8">答。</sent>
<sent type="anno3" lang="kor" page="68b" n="8">對答호ᄃᆡ</sent>
<sent type="anno3" lang="chi" page="68b" n="9">真如門 約體絕相說。</sent>
<sent type="anno3" lang="kor" page="68b" n="9">眞如門ᄋᆞᆫ 體의 相 그추믈 자바 니ᄅᆞ고</sent>
<sent type="anno3" lang="chi" page="68b" n="10">本覺 約性功德說。</sent>
<sent type="anno3" lang="kor" page="68b" n="10">本覺ᄋᆞᆫ 性功德을 자바 니ᄅᆞ니</sent>
<sent type="anno3" lang="chi" page="68b-69a" n="11">謂大智慧光明義等。名本覺相。</sent>
<sent type="anno3" lang="kor" page="68b-69a" n="11">大智慧^光明義 等이 일후미 本覺相이니</sent>
<sent type="anno3" lang="chi" page="69a" n="1">本者。是性義。覺者。是智慧義。</sent>
<sent type="anno3" lang="kor" page="69a" n="1">本ᄋᆞᆫ 性ㄱ ᄠᅳ디오 覺ᄋᆞᆫ 智慧ㅅ ᄠᅳ디니</sent>
<sent type="anno3" lang="chi" page="69a" n="2">以此皆為翻妄染顯。故在生滅門中攝。</sent>
<sent type="anno3" lang="kor" page="69a" n="2">이 다 거츤 더러ᄫᅮ믈 드위ᅘᅧ 나톨ᄊᆡ 生滅門 中에 잇고</sent>
<sent type="anno3" lang="chi" page="69a" n="3">以真如門中。無翻染等義。故與此不同也。</sent>
<sent type="anno3" lang="kor" page="69a" n="3">眞如門 中엔 더러ᄫᅮ믈 드위ᅘᅧᆫ ᄠᅳ디 업슬ᄊᆡ 이와 ᄀᆞᆮ디 아니ᄒᆞ니라</sent>
<sent type="anno3" lang="chi" page="69a" n="4">是故 體相二大。俱名本覺。</sent>
<sent type="anno3" lang="kor" page="69a" n="4">이럴ᄊᆡ 體相 二大 다 일후미 本覺이니</sent>
<sent type="anno3" lang="chi" page="69a" n="5">並在生滅門中。故得具三大也。</sent>
<sent type="anno3" lang="kor" page="69a" n="5">다 生滅門 中에 이실ᄊᆡ 三大 ᄀᆞᄌᆞ니라</sent>
<sent type="anno3" lang="chi" page="69a" n="6">없음</sent>
<sent type="anno3" lang="kor" page="69a" n="6">三大ᄂᆞᆫ 體와 相과 用괘라</sent>
<sent type="anno2" lang="chi" page="69a" n="7">能攝一切法、生一切法。</sent><!--출전: 大乘起信論 No. 1666 -->
<sent type="anno2" lang="kor" page="69a" n="7">能히 一切法을 攝ᄒᆞ며 一切法을 내ᄂᆞ니라</sent>
<sent type="anno3" lang="chi" page="69b" n="1">【疏】上二門中 云 皆各總攝。此中 不云各者。</sent>
<sent type="anno3" lang="kor" page="69b" n="1">웃 二門 中엔 닐오ᄃᆡ 다 各各 惣攝다 ᄒᆞ고 이ᅌᅦᆫ 各各이라 아니 닐오ᄆᆞᆫ</sent>
<sent type="anno3" lang="chi" page="69b" n="2">以此二義。陿於二門。故但明一識。</sent>
<sent type="anno3" lang="kor" page="69b" n="2">이 두 ᄠᅳ디 두 門ᄋᆡ 조ᄇᆞᆯᄊᆡ 오직 ᄒᆞᆫ 識을 ᄇᆞᆯ기니</sent>
<sent type="anno3" lang="chi" page="69b" n="3">由含二義。故攝一切。</sent>
<sent type="anno3" lang="kor" page="69b" n="3">두 ᄠᅳ들 머글ᄊᆡ 攝一切라 ᄒᆞ고</sent>
<sent type="anno3" lang="chi" page="69b" n="4">不言 二義各攝一切。</sent>
<sent type="anno3" lang="kor" page="69b" n="4">두 ᄠᅳ디 各各 一切ᄅᆞᆯ 攝다 ᄒᆞ야 니ᄅᆞ디 아니ᄒᆞ니라</sent>
<sent type="anno3" lang="chi" page="69b" n="5">又上文中。但云攝 而不云生者。</sent>
<sent type="anno3" lang="kor" page="69b" n="5">ᄯᅩ 우희ᄂᆞᆫ 오직 攝이라 니ᄅᆞ고 내ᄂᆞ다 아니 닐오ᄆᆞᆫ</sent>
<sent type="anno3" lang="chi" page="69b" n="6">以真如門。無能生義故。</sent>
<sent type="anno3" lang="kor" page="69b" n="6">眞如門ᄋᆞᆫ 能히 내논 ᄠᅳ디 업슬ᄊᆡ오</sent>
<sent type="anno3" lang="chi" page="69b" n="7">此識之中。以不覺熏本覺。故</sent>
<sent type="anno3" lang="kor" page="69b" n="7">이 識中엔 不覺ᄋᆞ로 本覺ᄋᆞᆯ ᄧᅬᆯᄊᆡ</sent>
<sent type="anno3" lang="chi" page="69b" n="8">生諸染法。</sent>
<sent type="anno3" lang="kor" page="69b" n="8">여러 가짓 더러ᄫᅳᆫ 法을 내야</sent>
<sent type="anno3" lang="chi" page="69b" n="9">流轉生死。</sent>
<sent type="anno3" lang="kor" page="69b" n="9">生死애 그우니며</sent>
<sent type="anno3" lang="chi" page="69b" n="10">以本覺熏不覺。故</sent>
<sent type="anno3" lang="kor" page="69b" n="10">本覺ᄋᆞ로 不覺ᄋᆞᆯ ᄧᅬᆯᄊᆡ</sent>
<sent type="anno3" lang="chi" page="69b-70a" n="11">生諸淨法。</sent>
<sent type="anno3" lang="kor" page="69b-70a" n="11">여러 가짓 조ᄒᆞᆫ 法^을 내야</sent>
<sent type="anno3" lang="chi" page="70a" n="1">反流出纏。成於始覺。</sent>
<sent type="anno3" lang="kor" page="70a" n="1">므레 거스려 ᄆᆡᅇᅭ매 버서나 始覺ᄋᆞᆯ 일우ᄂᆞ니</sent>
<sent type="anno3" lang="chi" page="70a" n="2">依此二義。徧生一切染淨法。故</sent>
<sent type="anno3" lang="kor" page="70a" n="2">이 두 ᄠᅳ들 브터 一切 더러ᄫᅳ며 조ᄒᆞᆫ 法을 다 낼ᄊᆡ</sent>
<sent type="anno3" lang="chi" page="70a" n="3">云能生。</sent><!--이하 언해되지 않은 내용: 下四熏習中。廣辨此也。-->
<sent type="anno3" lang="kor" page="70a" n="3">能히 내다 ᄒᆞ니라</sent>
<sent type="anno3" lang="chi" page="70a" n="4">非直 相熏能生諸法。</sent>
<sent type="anno3" lang="kor" page="70a" n="4">ᄒᆞᆫ갓 서르 ᄧᅬ야 能히 諸法 낼 ᄲᅮ니 아니라</sent>
<sent type="anno3" lang="chi" page="70a" n="5">亦乃生諸法已。不離此心。</sent>
<sent type="anno3" lang="kor" page="70a" n="5">ᄯᅩ 諸法을 내야도 이 ᄆᆞᅀᆞ매 여희디 아니ᄒᆞ야</sent>
<sent type="anno3" lang="chi" page="70a" n="6">為此心所攝。故云攝。</sent>
<sent type="anno3" lang="kor" page="70a" n="6">이 ᄆᆞᅀᆞᄆᆡ 攝혼 배 ᄃᆞ욀ᄊᆡ 攝이라 ᄒᆞ니라</sent>
<mark type="section_begin">○</mark>
<sent type="anno2" lang="chi" page="70a" n="7">없음</sent>
<sent type="anno2" lang="kor" page="70a" n="7">起信論애 닐오ᄃᆡ</sent>
<sent type="anno2" lang="chi" page="70a" n="8">復次，生滅因緣者，所謂眾生依心．</sent><!--이하 출전: 大乘起信論一卷 -->
<sent type="anno2" lang="kor" page="70a" n="8">生滅 因緣은 너균 밧 衆生이 心을 브트니</sent>
<sent type="anno2" lang="chi" page="70a" n="9">意．意識轉故。</sent>
<sent type="anno2" lang="kor" page="70a" n="9">意와 意識괘 轉ᄒᆞ논 젼ᄎᆡ라</sent>
<sent type="anno3" lang="chi" page="70a" n="10">棃耶心體。不守自性。是生滅因。</sent><!--앞 구절: 【疏】初句。牒前以標也。이하 출전: 大乘起信論疏筆削記會閱卷第六-->
<sent type="anno3" lang="kor" page="70a" n="10">梨耶 心體 제 性을 守티 몯호미 이ᄂᆞᆫ 生滅因이오</sent>
<sent type="anno3" lang="chi" page="70b" n="1">根本無明。熏動心體。是生滅緣。</sent>
<sent type="anno3" lang="kor" page="70b" n="1">根本無明이 心體ᄅᆞᆯ 뮈우미 이ᄂᆞᆫ 生滅緣이라</sent>
<sent type="anno3" lang="chi" page="70b" n="2">又無明住地。諸染根本。是生滅因。</sent>
<sent type="anno3" lang="kor" page="70b" n="2">ᄯᅩ 無明住地 여러 더러ᄫᅳᆫ 것ᄃᆞᆯᄒᆡ 根本이니 이ᄂᆞᆫ 生滅因이오</sent>
<sent type="anno3" lang="chi" page="70b" n="3">外妄境界。動起識浪。是生滅緣。</sent>
<sent type="anno3" lang="kor" page="70b" n="3">밧ᄀᆡᆺ 거츤 境界 識浪ᄋᆞᆯ 뮈워 니르와도미 이ᄂᆞᆫ 生滅緣이라</sent>
<sent type="anno4" lang="chi" page="70b" n="4">없음</sent>
<sent type="anno4" lang="kor" page="70b" n="4">浪ᄋᆞᆫ 믌겨리라</sent>
<sent type="anno3" lang="chi" page="70b" n="5">依是二義 以顯因緣。</sent><!--+所下。-->
<sent type="anno3" lang="kor" page="70b" n="5">이 두 ᄠᅳ들 브터 因緣을 나토니</sent>
<sent type="anno3" lang="chi" page="70b" n="6">諸識生滅 相集而生。故名眾生。</sent>
<sent type="anno3" lang="kor" page="70b" n="6">諸識의 生滅이 서르 모다 날ᄊᆡ 일후미 衆生이라</sent>
<sent type="anno3" lang="chi" page="70b-71a" n="7">而無別體。唯依心體。故</sent>
<sent type="anno3" lang="kor" page="70b-71a" n="7">各別ᄒᆞᆫ 體 업서 오직 心體ᄅᆞᆯ 브^틀ᄊᆡ</sent>
<sent type="anno3" lang="chi" page="71a" n="1">言依心。</sent>
<sent type="anno3" lang="kor" page="71a" n="1">心을 븓다 ᄒᆞ니</sent>
<sent type="anno3" lang="chi" page="71a" n="2">即是棃耶自相心也。</sent>
<sent type="anno3" lang="kor" page="71a" n="2">곧 이 梨耶ᄋᆡ 제 相앳 ᄆᆞᅀᆞ미라</sent>
<sent type="anno3" lang="chi" page="71a" n="3">能依眾生。是意</sent>
<sent type="anno3" lang="kor" page="71a" n="3">能히 븓ᄂᆞᆫ 衆生이 이 意니</sent>
<sent type="anno3" lang="chi" page="71a" n="4">意識。依心體起。故云轉。</sent>
<sent type="anno3" lang="kor" page="71a" n="4">意識이 心體ᄅᆞᆯ 브터 닐ᄊᆡ 轉이라 ᄒᆞ니</sent>
<sent type="anno3" lang="chi" page="71a" n="5">轉者。起也。</sent>
<sent type="anno3" lang="kor" page="71a" n="5">轉은 닐씨라</sent>
<sent type="anno2" lang="chi" page="71a" n="6">此義云何？</sent><!--이하 출전: 大乘起信論一卷 -->
<sent type="anno2" lang="kor" page="71a" n="6">이 ᄠᅳ디 엇뎨오</sent>
<sent type="anno3" lang="chi" page="71a" n="7">【疏】此心作眾生義 云何。</sent>
<sent type="anno3" lang="kor" page="71a" n="7">이 ᄆᆞᅀᆞ미 衆生 ᄆᆡᇰᄀᆞᄂᆞ다 혼 ᄠᅳ디 엇뎨오</sent>
<sent type="anno2" lang="chi" page="71a" n="8">以依阿梨耶識 說有無明</sent>
<sent type="anno2" lang="kor" page="71a" n="8">阿梨耶識을 브틀ᄊᆡ 無明이 잇다 니ᄅᆞᄂᆞ니</sent>
<sent type="anno3" lang="chi" page="71a" n="9">【疏】棃耶者。是上所說心。</sent><!--이하 출전: 大乘起信論疏筆削記會閱卷第六-->
<sent type="anno3" lang="kor" page="71a" n="9">梨耶ᄂᆞᆫ 이 우희 닐온 心이니</sent>
<sent type="anno3" lang="chi" page="71a" n="10">即是生滅之因。</sent>
<sent type="anno3" lang="kor" page="71a" n="10">곧 이 生滅의 因이오</sent>
<sent type="anno3" lang="chi" page="71a-71b" n="11">無明者。於棃耶識二義中。此是不覺義。</sent>
<sent type="anno3" lang="kor" page="71a-71b" n="11">無明^은 梨耶識 두 ᄠᅳᆮ 中에 不覺 ᄠᅳ디니</sent>
<sent type="anno3" lang="chi" page="71b" n="1">即生滅之緣。</sent>
<sent type="anno3" lang="kor" page="71b" n="1">곧 生滅의 緣이니</sent>
<sent type="anno3" lang="chi" page="71b" n="2">欲明依此因緣。意意識轉故。</sent>
<sent type="anno3" lang="kor" page="71b" n="2">이 因緣을 브터 意와 意識괘 轉ᄒᆞᄂᆞᆫ 다신 ᄃᆞᆯ ᄇᆞᆯ교려 ᄒᆞ야</sent>
<sent type="anno3" lang="chi" page="71b" n="3">故言以依等也。</sent>
<sent type="anno3" lang="kor" page="71b" n="3">닐오ᄃᆡ 븓다 홈 ᄃᆞᆯ히라</sent>
<sent type="anno3" lang="chi" page="71b" n="4">上總中 略指其因。故</sent>
<sent type="anno3" lang="kor" page="71b" n="4">우흰 모도아 멀톄 因ᄋᆞᆯ ᄀᆞᄅᆞ쳐 니ᄅᆞᆯᄊᆡ</sent>
<sent type="anno3" lang="chi" page="71b" n="5">但言依心。</sent>
<sent type="anno3" lang="kor" page="71b" n="5">오직 ᄆᆞᅀᆞᄆᆞᆯ 븓다 ᄒᆞᆯ ᄲᅮᆫ 니ᄅᆞ고</sent>
<sent type="anno3" lang="chi" page="71b" n="6">此別釋中 具顯因緣。故</sent>
<sent type="anno3" lang="kor" page="71b" n="6">이ᄂᆞᆫ 各別히 사겨 因緣을 ᄀᆞ초 나톨ᄊᆡ</sent>
<sent type="anno3" lang="chi" page="71b" n="7">說依心 及無明也。</sent>
<sent type="anno3" lang="kor" page="71b" n="7">ᄆᆞᅀᆞᄆᆞᆯ 븓다 ᄒᆞ야 니ᄅᆞ며 無明 조쳐 니ᄅᆞ니라</sent>
<sent type="anno3" lang="chi" page="71b" n="8">【疏】問。</sent>
<sent type="anno3" lang="kor" page="71b" n="8">무로ᄃᆡ</sent>
<sent type="anno3" lang="chi" page="71b" n="9">上說</sent>
<sent type="anno3" lang="kor" page="71b" n="9">우희 닐오ᄃᆡ</sent>
<sent type="anno3" lang="chi" page="71b" n="10">依覺 有不覺。</sent>
<sent type="anno3" lang="kor" page="71b" n="10">覺ᄋᆞᆯ 브터 不覺이 잇ᄂᆞ니</sent>
<sent type="anno3" lang="chi" page="71b" n="11">由此不覺力故。動彼心體。</sent>
<sent type="anno3" lang="kor" page="71b" n="11">이 不覺力 젼ᄎᆞ로 뎌 心體ᄅᆞᆯ 뮈워</sent>
<sent type="anno3" lang="chi" page="71b" n="12">令起滅和合。</sent>
<sent type="anno3" lang="kor" page="71b" n="12">起滅이 和合긔 ᄒᆞ야</sent>
<sent type="anno3" lang="chi" page="71b-72a" n="13">方有棃耶業相等識。</sent>
<sent type="anno3" lang="kor" page="71b-72a" n="13">梨耶 業相 等 識^이 잇ᄂᆞ니라 ᄒᆞ니</sent>
<sent type="anno3" lang="chi" page="72a" n="1">何故此中。說依棃耶有無明乎。</sent>
<sent type="anno3" lang="kor" page="72a" n="1">엇뎨 이ᅌᅦ 닐오ᄃᆡ 梨耶ᄅᆞᆯ 브터 無明이 잇다 ᄒᆞ뇨</sent>
<sent type="anno3" lang="chi" page="72a" n="2">答。</sent>
<sent type="anno3" lang="kor" page="72a" n="2">對答호ᄃᆡ</sent>
<sent type="anno3" lang="chi" page="72a" n="3">此有三釋。</sent>
<sent type="anno3" lang="kor" page="72a" n="3">이 세 가짓 사교미 잇ᄂᆞ니</sent>
<sent type="anno3" lang="chi" page="72a" n="4">一。由此棃耶。有二種義故。</sent>
<sent type="anno3" lang="kor" page="72a" n="4">ᄒᆞ나ᄒᆞᆫ 이 梨耶ㅣ 두 가짓 ᄠᅳᆮ 이쇼ᄆᆞᆯ 브트니</sent>
<sent type="anno3" lang="chi" page="72a" n="5">謂由無明。動彼真心。成此棃耶。</sent>
<sent type="anno3" lang="kor" page="72a" n="5">無明이 뎌 眞心을 뮈워 이 梨耶 일우오ᄆᆞᆯ 니ᄅᆞ며</sent>
<sent type="anno3" lang="chi" page="72a" n="6">又即此棃耶。還却與彼無明為依。以不相離故。</sent>
<sent type="anno3" lang="kor" page="72a" n="6">ᄯᅩ 이 梨耶ㅣ 도ᄅᆞᅘᅧ 뎌 無明과로 브투미 ᄃᆞ외야 서르 여희디 몯ᄒᆞᆯᄊᆡ니</sent>
<sent type="anno3" lang="chi" page="72a" n="7">何者。謂依迷起似故。</sent>
<sent type="anno3" lang="kor" page="72a" n="7">엇뎨어뇨 ᄒᆞ란ᄃᆡ 迷ᄅᆞᆯ 브터 似ᄅᆞᆯ 니르와ᄃᆞᆯᄊᆡ</sent>
<sent type="anno4" lang="chi" page="72a" n="8">없음</sent>
<sent type="anno4" lang="kor" page="72a" n="8">似ᄂᆞᆫ ᄀᆞᆮᄒᆞᆯ씨라</sent>
<sent type="anno3" lang="chi" page="72b" n="1">即是 動真心 成業識。</sent>
<sent type="anno3" lang="kor" page="72b" n="1">곧 이 眞心을 뮈워 業識 일우오미오</sent>
<sent type="anno3" lang="chi" page="72b" n="2">迷似為實故。</sent>
<sent type="anno3" lang="kor" page="72b" n="2">似애 迷ᄒᆞ야 實이 ᄃᆞ욀ᄊᆡ</sent>
<sent type="anno3" lang="chi" page="72b" n="3">即是 依棃耶 而有無明也。</sent>
<sent type="anno3" lang="kor" page="72b" n="3">곧 이 梨耶ᄅᆞᆯ 브터 無明 이쇼미라</sent>
<sent type="anno3" lang="chi" page="72b" n="4">二云。以棃耶 有二義。</sent>
<sent type="anno3" lang="kor" page="72b" n="4">둘흔 닐오ᄃᆡ 梨耶ㅣ 두 ᄠᅳ디 잇ᄂᆞ니</sent>
<sent type="anno3" lang="chi" page="72b" n="5">謂覺不覺。</sent>
<sent type="anno3" lang="kor" page="72b" n="5">覺과 不覺괘니</sent>
<sent type="anno3" lang="chi" page="72b" n="6">前別就本說。故</sent>
<sent type="anno3" lang="kor" page="72b" n="6">알ᄑᆡᄂᆞᆫ 各別히 미ᄐᆡ 나ᅀᅡ가 니ᄅᆞᆯᄊᆡ</sent>
<sent type="anno3" lang="chi" page="72b" n="7">云依覺有不覺。</sent>
<sent type="anno3" lang="kor" page="72b" n="7">覺ᄋᆞᆯ 브터 不覺이 잇다 ᄒᆞ고</sent>
<sent type="anno3" lang="chi" page="72b" n="8">今就都位論。故</sent>
<sent type="anno3" lang="kor" page="72b" n="8">이젠 都位예 나ᅀᅡ가 論ᄒᆞᆯᄊᆡ</sent>
<sent type="anno4" lang="chi" page="72b" n="9">없음</sent>
<sent type="anno4" lang="kor" page="72b" n="9">都位ᄂᆞᆫ 모ᄃᆞᆫ 位라</sent>
<sent type="anno3" lang="chi" page="72b" n="10">云 依棃耶 有無明也。</sent>
<sent type="anno3" lang="kor" page="72b" n="10">닐오ᄃᆡ 梨耶ᄅᆞᆯ 브터 無明이 잇다 ᄒᆞ니라</sent>
<sent type="anno3" lang="chi" page="72b-73a" n="11">此即二義中 不覺之義。正在棃耶中。故說依也。</sent>
<sent type="anno3" lang="kor" page="72b-73a" n="11">이 곧 두 ᄠᅳᆮ 中에 不^覺 ᄠᅳ디 正히 梨耶 中에 이실ᄊᆡ 븓다 ᄒᆞ니라</sent>
<sent type="anno3" lang="chi" page="73a" n="1">三云。此中正意。唯取真心隨緣之義。</sent>
<sent type="anno3" lang="kor" page="73a" n="1">세ᄒᆞᆫ 닐오ᄃᆡ 이 中에 正ᄒᆞᆫ ᄠᅳ든 오직 眞心이 隨緣ᄒᆞᄂᆞᆫ ᄠᅳ들 取ᄒᆞ니</sent>
<sent type="anno3" lang="chi" page="73a" n="2">此隨緣義。難名目故。</sent>
<sent type="anno3" lang="kor" page="73a" n="2">이 隨緣ᄒᆞᄂᆞᆫ ᄠᅳ든 일훔 지호미 어려ᄫᅳᆯᄊᆡ</sent>
<sent type="anno3" lang="chi" page="73a" n="3">或就未起說。</sent>
<sent type="anno3" lang="kor" page="73a" n="3">시혹 니디 몯ᄒᆞᆫ 저글 나ᅀᅡ가 닐오ᇙ딘댄</sent>
<sent type="anno3" lang="chi" page="73a" n="4">依真如 有無明。</sent>
<sent type="anno3" lang="kor" page="73a" n="4">眞如를 브터 無明이 잇다 ᄒᆞ고</sent>
<sent type="anno3" lang="chi" page="73a" n="5">或約成就起已說。</sent>
<sent type="anno3" lang="kor" page="73a" n="5">시혹 니로미 인 後ᄅᆞᆯ 자바 닐오ᇙ딘댄</sent>
<sent type="anno3" lang="chi" page="73a" n="6">依棃耶 有無明。</sent>
<sent type="anno3" lang="kor" page="73a" n="6">梨耶ᄅᆞᆯ 브터 無明이 잇다 ᄒᆞᄂᆞ니</sent>
<sent type="anno3" lang="chi" page="73a" n="7">然此二名。方盡其義。</sent>
<sent type="anno3" lang="kor" page="73a" n="7">이 두 일후미라ᅀᅡ ᄠᅳ디 다 들릴ᄊᆡ</sent>
<sent type="anno3" lang="chi" page="73a" n="8">是故文中。前後綺互言耳。</sent>
<sent type="anno3" lang="kor" page="73a" n="8">앏 뒤헤 서르 니ᄅᆞ니라</sent>
<sent type="anno2" lang="chi" page="73a" n="9">不覺而起，</sent><!--출전: 大乘起信論一卷 -->
<sent type="anno2" lang="kor" page="73a" n="9">不覺애 니러</sent>
<sent type="anno3" lang="chi" page="73b" n="1">所依心體。由無明熏。舉體而動。即是業識也。</sent><!--이하 출전: 大乘起信論疏筆削記會閱卷第六-->
<sent type="anno3" lang="kor" page="73b" n="1">브툰 心體 無明의 ᄧᅬᄂᆞᆫ 다ᄉᆞ로 온 體 뮈니 곧 이 業識이라</sent>
<sent type="anno3" lang="chi" page="73b" n="2">前 依棃耶 有無明。</sent>
<sent type="anno3" lang="kor" page="73b" n="2">알ᄑᆡᄂᆞᆫ 梨耶ᄅᆞᆯ 브터 無明이 이시니</sent>
<sent type="anno3" lang="chi" page="73b" n="3">即依似起迷。</sent>
<sent type="anno3" lang="kor" page="73b" n="3">곧 似ᄅᆞᆯ 브터 迷ᄅᆞᆯ 니ᄅᆞ와도미오</sent>
<sent type="anno3" lang="chi" page="73b" n="4">今熏淨心 成棃耶。</sent>
<sent type="anno3" lang="kor" page="73b" n="4">이젠 조ᄒᆞᆫ ᄆᆞᅀᆞᄆᆞᆯ 뮈워 梨耶ᄅᆞᆯ 일우니</sent>
<sent type="anno3" lang="chi" page="73b" n="5">即依迷起似。</sent>
<sent type="anno3" lang="kor" page="73b" n="5">곧 迷ᄅᆞᆯ 브터 似ᄅᆞᆯ 니ᄅᆞ와도미니</sent>
<sent type="anno3" lang="chi" page="73b" n="6">此二義一時。說有前後耳。</sent>
<sent type="anno3" lang="kor" page="73b" n="6">이 두 ᄠᅳ디 ᄒᆞᆫ ᄢᅵ언마ᄅᆞᆫ 닐오미 前後ㅣ 이실 ᄯᆞᄅᆞ미라</sent>
<sent type="anno2" lang="chi" page="73b" n="7">能見、</sent><!--이하 출전: 大乘起信論一卷 -->
<sent type="anno2" lang="kor" page="73b" n="7">能히 보며</sent>
<sent type="anno3" lang="chi" page="73b" n="8">即彼心體。轉成能見。是轉識也。</sent>
<sent type="anno3" lang="kor" page="73b" n="8">곧 뎌 心體 올마 能히 보미 ᄃᆞ외니 이ᄂᆞᆫ 轉識이라</sent>
<sent type="anno2" lang="chi" page="74a" n="1">能現、</sent>
<sent type="anno2" lang="kor" page="74a" n="1">能히 나토며</sent>
<sent type="anno3" lang="chi" page="74a" n="2">即彼心體。復成能現。即是現識也。</sent>
<sent type="anno3" lang="kor" page="74a" n="2">곧 뎌 心體 ᄯᅩ 能히 나토미 이니 곧 이 現識이라</sent>
<sent type="anno2" lang="chi" page="74a" n="3">能取境界，</sent>
<sent type="anno2" lang="kor" page="74a" n="3">能히 境界ᄅᆞᆯ 取ᄒᆞ야</sent>
<sent type="anno3" lang="chi" page="74a" n="4">能取現識所現境界。是為智識也。</sent>
<sent type="anno3" lang="kor" page="74a" n="4">現識의 나톰 境界ᄅᆞᆯ 能히 取ᄒᆞ니 이 智識이라</sent>
<sent type="anno2" lang="chi" page="74a" n="5">起念相續，</sent>
<sent type="anno2" lang="kor" page="74a" n="5">念 니르와도미 서르 닛ᄂᆞ니</sent>
<sent type="anno3" lang="chi" page="74a" n="6">前所取境。起諸麤念。是相續識也。</sent>
<sent type="anno3" lang="kor" page="74a" n="6">알ᄑᆡ 取혼 境에 여러 가짓 멀터ᄫᅳᆫ 念을 니르왇ᄂᆞ니 이ᄂᆞᆫ 相續識이라</sent>
<sent type="anno2" lang="chi" page="74b" n="1">故說為意。</sent>
<sent type="anno2" lang="kor" page="74b" n="1">그럴ᄊᆡ 닐오ᄃᆡ 意라 ᄒᆞ니라</sent>
<sent type="anno3" lang="chi" page="74b" n="2">依此五義。次第轉成依止</sent><!--이하 출전: 大乘起信論疏筆削記會閱卷第六-->
<sent type="anno3" lang="kor" page="74b" n="2">이 다ᄉᆞᆺ ᄠᅳ들 브터 次第로 올마 依止 이니</sent>
<sent type="anno3" lang="chi" page="74b" n="3">依止此義 而生意識等。故說為意。</sent><!--뒤 구절 故攝論云。-->
<sent type="anno3" lang="kor" page="74b" n="3">이 ᄠᅳ들 브터 意識 等이 날ᄊᆡ 닐오ᄃᆡ 意라 ᄒᆞ니</sent>
<sent type="anno3" lang="chi" page="74b" n="4">意 以能生依止 為義也。</sent>
<sent type="anno3" lang="kor" page="74b" n="4">意ᄂᆞᆫ 能히 依止 내요ᄆᆞ로 ᄠᅳᆮᄒᆞ니라</sent>
<mark type="section_begin">○</mark>
<sent type="anno2" lang="chi" page="74b" n="5">없음</sent>
<sent type="anno2" lang="kor" page="74b" n="5">飜譯名義예 닐오ᄃᆡ</sent>
<sent type="anno2" lang="chi" page="74b" n="6">此明 無明為緣 生三細。號無明惑。</sent><!--이하 출전: 翻譯名義集六-->
<sent type="anno2" lang="kor" page="74b" n="6">이ᄂᆞᆫ 無明이 緣이 ᄃᆞ외야 三細 나니 일후미 無明惑이오</sent>
<sent type="anno3" lang="chi" page="74b" n="7">없음</sent>
<sent type="anno3" lang="kor" page="74b" n="7">三細ᄂᆞᆫ 業識 轉識 現識이라</sent>
<sent type="anno2" lang="chi" page="75a" n="1">境界為緣。生六麁 名見思惑。</sent>
<sent type="anno2" lang="kor" page="75a" n="1">境界 緣이 ᄃᆞ외야 六麤ㅣ 나니 일후미 見思惑이라</sent>
<sent type="anno3" lang="chi" page="75a" n="2">(一智相 二相續相 三執取相 四計名字相 五起業相 六業繫苦相)</sent>
<sent type="anno3" lang="kor" page="75a" n="2">六麤ᄂᆞᆫ 智相과 相續相과 執取相과 計名字相과 起業相과 業繫苦相괘라</sent>
<sent type="anno2" lang="chi" page="75a" n="3">無明 是根本惑。障中道理。</sent>
<sent type="anno2" lang="kor" page="75a" n="3">無明은 이 根本惑이니 中道理ᄅᆞᆯ 막ᄂᆞ니</sent>
<sent type="anno2" lang="chi" page="75a" n="4">當修中觀 破此別惑。</sent>
<sent type="anno2" lang="kor" page="75a" n="4">中觀ᄋᆞᆯ 닷가 이 別惑ᄋᆞᆯ ᄒᆞ야ᄇᆞ료ᇙ 디며</sent>
<sent type="anno2" lang="chi" page="75a" n="5">見思 是枝末惑。障真諦理。</sent>
<sent type="anno2" lang="kor" page="75a" n="5">見思ᄂᆞᆫ 이 枝末惑이니 眞諦理ᄅᆞᆯ 막ᄂᆞ니</sent>
<sent type="anno2" lang="chi" page="75a" n="6">當修空觀。破此通惑。</sent>
<sent type="anno2" lang="kor" page="75a" n="6">空觀ᄋᆞᆯ 닷가 이 通惑ᄋᆞᆯ ᄒᆞ야ᄇᆞ료ᇙ 디니</sent>
<sent type="anno2" lang="chi" page="75a" n="7">通別之惑 如亡。真中之理 自顯。</sent>
<sent type="anno2" lang="kor" page="75a" n="7">通別惑이 업스면 眞中理 절로 顯ᄒᆞ리라</sent>
<sent type="anno2" lang="chi" page="75a" n="8">없음</sent>
<sent type="anno2" lang="kor" page="75a" n="8">顯은 나다날씨라</sent>
<sent type="anno3" lang="chi" page="75b" n="1">本覺真如。其猶淨眼(一)。</sent><!--이하 출전: 大乘起信論疏筆削記會閱卷第六-->
<sent type="anno3" lang="kor" page="75b" n="1">本覺 眞如는 조ᄒᆞᆫ 누니 ᄀᆞᆮ거든</sent>
<sent type="anno3" lang="chi" page="75b" n="2">熱翳之氣。如根本無明(不覺也二)。</sent>
<sent type="anno3" lang="kor" page="75b" n="2">熱翳ㅅ 氣韻은 根本無明이 ᄀᆞᆮᄒᆞ니</sent>
<sent type="anno4" lang="chi" page="75b" n="3">없음</sent>
<sent type="anno4" lang="kor" page="75b" n="3">翳ᄂᆞᆫ 마ᄀᆞᆯ씨니 더ᄫᅳᆫ 氣韻으로 누네 ᄀᆞ리ᄭᅵᆯ씨라</sent>
<sent type="anno3" lang="chi" page="75b" n="4">翳與眼合。動彼淨眼。</sent>
<sent type="anno3" lang="kor" page="75b" n="4">翳 눈과 어울면 조ᄒᆞᆫ 누늘 뮈우ᄂᆞ니</sent>
<sent type="anno3" lang="chi" page="75b" n="5">業識 亦爾(三)</sent>
<sent type="anno3" lang="kor" page="75b" n="5">業識이 ᄯᅩ 그러ᄒᆞ니라</sent>
<sent type="anno3" lang="chi" page="75b" n="6">由淨眼動故。有病眼起。</sent>
<sent type="anno3" lang="kor" page="75b" n="6">조ᄒᆞᆫ 누니 뮐ᄊᆡ 病ᄒᆞᆫ 누니 니ᄂᆞ니</sent>
<sent type="anno3" lang="chi" page="75b" n="7">能見相 亦爾(四)。</sent>
<sent type="anno3" lang="kor" page="75b" n="7">能見相이 ᄯᅩ 그러ᄒᆞ니라</sent>
<sent type="anno3" lang="chi" page="75b" n="8">以有病眼。向外觀故。</sent>
<sent type="anno3" lang="kor" page="75b" n="8">病ᄒᆞᆫ 누니 밧ᄀᆞᆯ 向ᄒᆞ야 볼ᄊᆡ</sent>
<sent type="anno3" lang="chi" page="75b" n="9">即見空華。妄境界現。</sent>
<sent type="anno3" lang="kor" page="75b" n="9">곧 虛空애 고ᄌᆞᆯ 보아 거츤 境界 現ᄒᆞᄂᆞ니</sent>
<sent type="anno3" lang="chi" page="75b" n="10">境界相 亦爾(五)。</sent>
<sent type="anno3" lang="kor" page="75b" n="10">境界相이 ᄯᅩ 그러ᄒᆞ니라</sent>
<sent type="anno3" lang="chi" page="75b" n="11">以有空華境故。</sent>
<sent type="anno3" lang="kor" page="75b" n="11">空華境이 이실ᄊᆡ</sent>
<sent type="anno3" lang="chi" page="75b-76a" n="12">令其起心。分別好華惡華等。</sent>
<sent type="anno3" lang="kor" page="75b-76a" n="12">ᄆᆞᅀᆞ^ᄆᆞᆯ 니르와다 됴ᄒᆞᆫ 곳 머즌 곳ᄃᆞᆯᄒᆞᆯ ᄀᆞᆯᄒᆡ에 ᄒᆞᄂᆞ니</sent>
<sent type="anno3" lang="chi" page="76a" n="1">智相 亦爾(六)。</sent>
<sent type="anno3" lang="kor" page="76a" n="1">智相이 ᄯᅩ 그러ᄒᆞ니라</sent>
<sent type="anno3" lang="chi" page="76a" n="2">由此分別。堅執不改。</sent>
<sent type="anno3" lang="kor" page="76a" n="2">이 ᄀᆞᆯᄒᆡ요ᄆᆞ로 구디 자바 가ᄉᆡ디 아니ᄒᆞᄂᆞ니</sent>
<sent type="anno3" lang="chi" page="76a" n="3">相續相 亦爾(七)。</sent>
<sent type="anno3" lang="kor" page="76a" n="3">相續相이 ᄯᅩ 그러ᄒᆞ니라</sent>
<sent type="anno3" lang="chi" page="76a" n="4">由執定故。</sent>
<sent type="anno3" lang="kor" page="76a" n="4">자바 一定ᄒᆞ욘 젼ᄎᆞ로</sent>
<sent type="anno3" lang="chi" page="76a" n="5">於違順境。取捨追求。</sent>
<sent type="anno3" lang="kor" page="76a" n="5">어긔며 順ᄒᆞᆫ 境에 가지며 ᄇᆞ리며 미조차 求ᄒᆞᄂᆞ니</sent>
<sent type="anno3" lang="chi" page="76a" n="6">執取相 亦爾(八)。</sent>
<sent type="anno3" lang="kor" page="76a" n="6">執取相이 ᄯᅩ 그러ᄒᆞ니라</sent>
<sent type="anno3" lang="chi" page="76a" n="7">由取相故。於其相上。復立名字。</sent>
<sent type="anno3" lang="kor" page="76a" n="7">相ᄋᆞᆯ 取ᄒᆞᆯᄊᆡ 相 우희 ᄯᅩ 일후믈 셰니</sent>
<sent type="anno3" lang="chi" page="76a" n="8">若彼相未對之時。但聞名即執。</sent>
<sent type="anno3" lang="kor" page="76a" n="8">뎌 相과 對티 몯ᄒᆞᆫ 時節엔 오직 일훔 듣고 곧 ᄌᆞᆷᄂᆞ니</sent>
<sent type="anno3" lang="chi" page="76a" n="9">計名字相 亦爾(九)。</sent>
<sent type="anno3" lang="kor" page="76a" n="9">計名字相이 ᄯᅩ 그러ᄒᆞ니라</sent>
<sent type="anno3" lang="chi" page="76a" n="10">既計名取相。發動身口。</sent>
<sent type="anno3" lang="kor" page="76a" n="10">ᄒᆞ마 일훔 혜오 相 取ᄒᆞ야 몸과 입과애 뮈여 나</sent>
<sent type="anno3" lang="chi" page="76a-76b" n="11">攀此空華。造善惡業。</sent>
<sent type="anno3" lang="kor" page="76a-76b" n="11">이 空華ᄅᆞᆯ ᄇᆞᆮᄃᆞᇰᄀᆡ야 善^惡業을 짓ᄂᆞ니</sent>
<sent type="anno3" lang="chi" page="76b" n="1">起業相 亦爾(十)。</sent>
<sent type="anno3" lang="kor" page="76b" n="1">起業相이 ᄯᅩ 그러ᄒᆞ니라</sent>
<sent type="anno3" lang="chi" page="76b" n="2">受苦樂報。長眠生死 而不能脫。</sent>
<sent type="anno3" lang="kor" page="76b" n="2">苦樂報ᄅᆞᆯ 受ᄒᆞ야 기리 生死애 ᄌᆞᆷ드러 能히 벗디 몯ᄒᆞᄂᆞ니</sent>
<sent type="anno3" lang="chi" page="76b" n="3">業繫苦相 亦爾(十一)。</sent>
<sent type="anno3" lang="kor" page="76b" n="3">業繫苦相이 ᄯᅩ 그러ᄒᆞ니</sent>
<sent type="anno3" lang="chi" page="76b" n="4">皆由根本無明力也。</sent>
<sent type="anno3" lang="kor" page="76b" n="4">다 根本無明力의 젼ᄎᆡ라</sent>
<mark type="section_begin">○</mark>
<sent type="anno2" lang="chi" page="76b" n="5">없음</sent>
<sent type="anno2" lang="kor" page="76b" n="5">起信論애 닐오ᄃᆡ</sent>
<sent type="anno2" lang="chi" page="76b" n="6">復次，依不覺故</sent><!--이하 출전: 大乘起信論一卷 -->
<sent type="anno2" lang="kor" page="76b" n="6">不覺ᄋᆞᆯ 브틀ᄊᆡ</sent>
<sent type="anno2" lang="chi" page="76b" n="7">生三種相，</sent>
<sent type="anno2" lang="kor" page="76b" n="7">세 가짓 相이 나</sent>
<sent type="anno2" lang="chi" page="76b" n="8">與彼不覺 相應不離。</sent>
<sent type="anno2" lang="kor" page="76b" n="8">뎌 不覺과 서르 맛ᄀᆞᆯ마 여희디 아니ᄒᆞᄂᆞ니라</sent>
<sent type="anno3" lang="chi" page="76b" n="9">【疏】相不離體故。</sent><!--이하 출전: 大乘起信論疏筆削記會閱卷第六-->
<sent type="anno3" lang="kor" page="76b" n="9">相이 體예 여희디 아니ᄒᆞᆯᄊᆡ</sent>
<sent type="anno3" lang="chi" page="76b" n="10">末不離本</sent>
<sent type="anno3" lang="kor" page="76b" n="10">末이 本ᄋᆞᆯ 여희디 아니ᄒᆞᄂᆞ니</sent>
<sent type="anno3" lang="chi" page="76b" n="11">故。依無明 起妄心。</sent>
<sent type="anno3" lang="kor" page="76b" n="11">그럴ᄊᆡ 無明을 브터 妄心이 닐오</sent>
<sent type="anno3" lang="chi" page="76b-77a" n="12">依妄心 起無明故。</sent>
<sent type="anno3" lang="kor" page="76b-77a" n="12">妄心을 브터 無明이 ^ 니ᄂᆞ니라</sent>
<sent type="anno2" lang="chi" page="77a" n="1">云何為三？</sent><!--이하 출전: 大乘起信論一卷 -->
<sent type="anno2" lang="kor" page="77a" n="1">므스거시 세코</sent>
<sent type="anno2" lang="chi" page="77a" n="2">一者、無明業相。以依不覺故</sent>
<sent type="anno2" lang="kor" page="77a" n="2">ᄒᆞ나ᄒᆞᆫ 無明業相이니 不覺ᄋᆞᆯ 브틀ᄊᆡ</sent>
<sent type="anno3" lang="chi" page="77a" n="3">即根本無明。</sent>
<sent type="anno3" lang="kor" page="77a" n="3">곧 根本無明이라</sent>
<sent type="anno2" lang="chi" page="77a" n="4">心動，說名為業；</sent>
<sent type="anno2" lang="kor" page="77a" n="4">ᄆᆞᅀᆞ미 뮐ᄊᆡ 일후믈 業이라 ᄒᆞ야 니ᄅᆞᄂᆞ니라</sent>
<sent type="anno3" lang="chi" page="77a" n="5">此中 業有二義。</sent><!--이하 출전: 大乘起信論疏筆削記會閱卷第六-->
<sent type="anno3" lang="kor" page="77a" n="5">業이 두 ᄠᅳ디 잇ᄂᆞ니</sent>
<sent type="anno3" lang="chi" page="77a" n="6">一。動作 是業義。</sent>
<sent type="anno3" lang="kor" page="77a" n="6">ᄒᆞ나ᄒᆞᆫ 動作호미 業 ᄠᅳ디니</sent>
<sent type="anno3" lang="chi" page="77a" n="7">即此心動。是也。</sent>
<sent type="anno3" lang="kor" page="77a" n="7">곧 이 ᄆᆞᅀᆞᆷ 뮈유미 긔라</sent>
<sent type="anno2" lang="chi" page="77a" n="8">覺則不動。</sent><!--이하 출전: 大乘起信論一卷 -->
<sent type="anno2" lang="kor" page="77a" n="8">覺ᄒᆞ면 뮈디 아니ᄒᆞ고</sent>
<sent type="anno3" lang="chi" page="77b" n="1">既得始覺時。即無動念。</sent>
<sent type="anno3" lang="kor" page="77b" n="1">始覺 得ᄒᆞᆫ 時節이면 곧 念 뮈유미 업스니</sent>
<sent type="anno3" lang="chi" page="77b" n="2">是知 今動。只由不覺也。</sent>
<sent type="anno3" lang="kor" page="77b" n="2">이럴ᄊᆡ 뮈유ᄆᆞᆫ 젼혀 不覺 다신 ᄃᆞᆯ 알리로다</sent>
<sent type="anno2" lang="chi" page="77b" n="3">動則有苦，</sent><!--출전: 大乘起信論一卷 -->
<sent type="anno2" lang="kor" page="77b" n="3">뮈면 苦ㅣ 잇ᄂᆞ니</sent>
<sent type="anno3" lang="chi" page="77b" n="4">二。為因 是業義。</sent><!--이하 출전: 大乘起信論疏筆削記會閱卷第六-->
<sent type="anno3" lang="kor" page="77b" n="4">둘흔 因 ᄃᆞ외요미 業 ᄠᅳ디니</sent>
<sent type="anno3" lang="chi" page="77b" n="5">此既招苦。</sent>
<sent type="anno3" lang="kor" page="77b" n="5">이 ᄒᆞ마 苦ᄅᆞᆯ 브르니</sent>
<sent type="anno3" lang="chi" page="77b" n="6">即為因也。</sent>
<sent type="anno3" lang="kor" page="77b" n="6">곧 因이 ᄃᆞ외니라</sent>
<sent type="anno3" lang="chi" page="77b" n="7">如得寂靜無念之時。即是涅槃妙樂。</sent>
<sent type="anno3" lang="kor" page="77b" n="7">寂靜히 念 업수믈 得ᄒᆞᆫ 時節이 涅槃妙樂일ᄊᆡ</sent>
<sent type="anno3" lang="chi" page="77b" n="8">故知 今動。則有生死苦患也。</sent>
<sent type="anno3" lang="kor" page="77b" n="8">뮈면 生死ㅅ 受苦ㅣ 잇ᄂᆞᆫ ᄃᆞᆯ 알리로다</sent>
<sent type="anno2" lang="chi" page="77b" n="9">果不離因故。</sent><!--출전: 大乘起信論一卷 -->
<sent type="anno2" lang="kor" page="77b" n="9">果ㅣ 因ᄋᆞᆯ 여희디 아니ᄒᆞ논 젼ᄎᆡ라</sent>
<sent type="anno3" lang="chi" page="78a" n="1">不動既樂。</sent><!--이하 출전: 大乘起信論疏筆削記會閱卷第六-->
<sent type="anno3" lang="kor" page="78a" n="1">뮈디 아니호미 ᄒᆞ마 즐거ᄫᅳᆯᄊᆡ</sent>
<sent type="anno3" lang="chi" page="78a" n="2">即知動必有苦。</sent>
<sent type="anno3" lang="kor" page="78a" n="2">뮈면 반ᄃᆞ기 受苦 이쇼ᄆᆞᆯ 곧 아로ᇙ디니</sent>
<sent type="anno3" lang="chi" page="78a" n="3">動因苦果。既無別時。故</sent>
<sent type="anno3" lang="kor" page="78a" n="3">뮈ᄂᆞᆫ 因과 受苦ㅅ 果ㅣ ᄒᆞ마 各別ᄒᆞᆫ 時節이 업슬ᄊᆡ</sent>
<sent type="anno3" lang="chi" page="78a" n="4">云不離也。</sent>
<sent type="anno3" lang="kor" page="78a" n="4">여희디 아니타 ᄒᆞ니라</sent>
<sent type="anno3" lang="chi" page="78a" n="5">此雖動念</sent>
<sent type="anno3" lang="kor" page="78a" n="5">이 비록 念을 뮈우나</sent>
<sent type="anno3" lang="chi" page="78a" n="6">而極微細。</sent>
<sent type="anno3" lang="kor" page="78a" n="6">至極 微細ᄒᆞ야</sent>
<sent type="anno3" lang="chi" page="78a" n="7">緣起一相。能所不分。</sent>
<sent type="anno3" lang="kor" page="78a" n="7">緣ᄒᆞ야 닌 ᄒᆞᆫ 相이 能所ㅣ ᄂᆞᆫ호디 아니ᄒᆞ니</sent>
<sent type="anno3" lang="chi" page="78a" n="8">即當棃耶自體分也。</sent>
<sent type="anno3" lang="kor" page="78a" n="8">곧 梨耶ᄋᆡ 自體分의 當ᄒᆞ니라</sent>
<sent type="anno3" lang="chi" page="78a" n="9">如無相論云。</sent>
<sent type="anno3" lang="kor" page="78a" n="9">無相論애 닐오ᄃᆡ</sent>
<sent type="anno3" lang="chi" page="78a" n="10">問。此識 何相。何境界。</sent>
<sent type="anno3" lang="kor" page="78a" n="10">무로ᄃᆡ 이 識이 어느 相이며 어느 境界오</sent>
<sent type="anno3" lang="chi" page="78a" n="11">答。</sent>
<sent type="anno3" lang="kor" page="78a" n="11">對答호ᄃᆡ</sent>
<sent type="anno3" lang="chi" page="78a" n="12">相及境界。不可分別。</sent>
<sent type="anno3" lang="kor" page="78a" n="12">相과 境界와ᄅᆞᆯ ᄀᆞᆯᄒᆡ디 몯ᄒᆞ리니</sent>
<sent type="anno3" lang="chi" page="78a" n="13">一體無異。</sent>
<sent type="anno3" lang="kor" page="78a" n="13">ᄒᆞᆫ 體라 다ᄅᆞ디 아니ᄒᆞ니</sent>
<sent type="anno3" lang="chi" page="78a-78b" n="14">當知 此約賴耶業相義 說也。</sent>
<sent type="anno3" lang="kor" page="78a-78b" n="14">이ᄂᆞᆫ 賴耶 業相 ^ ᄠᅳ들 자바 니ᄅᆞ도다</sent>
<sent type="anno2" lang="chi" page="78b" n="1">二者、能見相。</sent><!--이하 출전: 大乘起信論一卷 -->
<sent type="anno2" lang="kor" page="78b" n="1">둘흔 能見相이니</sent>
<sent type="anno3" lang="chi" page="78b" n="2">即是轉相。</sent>
<sent type="anno3" lang="kor" page="78b" n="2">곧 이 轉相이라</sent>
<sent type="anno2" lang="chi" page="78b" n="3">以依動故 能見；</sent>
<sent type="anno2" lang="kor" page="78b" n="3">뮈유믈 브틀ᄊᆡ 能히 보ᄂᆞ니</sent>
<sent type="anno3" lang="chi" page="78b" n="4">依前業識。轉成能見。</sent>
<sent type="anno3" lang="kor" page="78b" n="4">알ᄑᆡᆺ 業識을 브터 올마 能見이 이니라</sent>
<sent type="anno2" lang="chi" page="78b" n="5">不動則無見。</sent>
<sent type="anno2" lang="kor" page="78b" n="5">뮈디 아니ᄒᆞ면 보미 업스니라</sent>
<sent type="anno3" lang="chi" page="78b" n="6">若依性淨門。則無能見也。</sent><!--이하 출전: 大乘起信論疏筆削記會閱卷第六-->
<sent type="anno3" lang="kor" page="78b" n="6">性淨門ᄋᆞᆯ 브트면 能見이 업스리니</sent>
<sent type="anno3" lang="chi" page="78b-79a" n="7">反顯 能見。必依動義。</sent>
<sent type="anno3" lang="kor" page="78b-79a" n="7">能見이 모로매 動^ᄋᆞᆯ 븓논 ᄠᅳ들 드위ᅘᅧ 나토니</sent>
<sent type="anno3" lang="chi" page="79a" n="1">如是轉相。雖有能緣。</sent>
<sent type="anno3" lang="kor" page="79a" n="1">이 轉相이 비록 能緣이 이시나</sent>
<sent type="anno3" lang="chi" page="79a" n="2">以境界微細故。</sent>
<sent type="anno3" lang="kor" page="79a" n="2">境界 微細ᄒᆞᆯᄊᆡ</sent>
<sent type="anno3" lang="chi" page="79a" n="3">猶未辨之。</sent>
<sent type="anno3" lang="kor" page="79a" n="3">오히려 ᄀᆞᆯᄒᆡ디 몯ᄒᆞ리니</sent>
<sent type="anno3" lang="chi" page="79a" n="4">如攝論云。</sent>
<sent type="anno3" lang="kor" page="79a" n="4">攝論애 닐오ᄃᆡ</sent>
<sent type="anno3" lang="chi" page="79a" n="5">意識 緣三世境。及非三世境。</sent>
<sent type="anno3" lang="kor" page="79a" n="5">意識이 三世境과 三世 아닌 境을 緣ᄒᆞᄂᆞ니</sent>
<sent type="anno3" lang="chi" page="79a" n="6">是即可知。</sent>
<sent type="anno3" lang="kor" page="79a" n="6">이ᄂᆞᆫ 곧 어루 알려니와</sent>
<sent type="anno3" lang="chi" page="79a" n="7">此識所緣境。不可知</sent>
<sent type="anno3" lang="kor" page="79a" n="7">이 識의 所緣境은 아디 몯ᄒᆞ리라 ᄒᆞ니</sent>
<sent type="anno3" lang="chi" page="79a" n="8">故。既云 所緣 不可知。</sent>
<sent type="anno3" lang="kor" page="79a" n="8">그럴ᄊᆡ ᄒᆞ마 所緣을 아디 몯ᄒᆞ리라 니ᄅᆞ니</sent>
<sent type="anno3" lang="chi" page="79a" n="9">即約能緣 以明本識轉相義也。</sent>
<sent type="anno3" lang="kor" page="79a" n="9">곧 能緣을 자바 本識의 轉相意ᄅᆞᆯ ᄇᆞᆯ기니라</sent>
<sent type="anno2" lang="chi" page="79a" n="10">三者、境界相。</sent><!--이하 출전: 大乘起信論一卷 -->
<sent type="anno2" lang="kor" page="79a" n="10">세ᄒᆞᆫ 境界相이니</sent>
<sent type="anno3" lang="chi" page="79b" n="1">即是現相。</sent>
<sent type="anno3" lang="kor" page="79b" n="1">곧 이 現相이라</sent>
<sent type="anno2" lang="chi" page="79b" n="2">以依能見故 境界妄現；</sent>
<sent type="anno2" lang="kor" page="79b" n="2">能見을 브틀ᄊᆡ 境界 거츠리 現ᄒᆞᄂᆞ니</sent>
<sent type="anno3" lang="chi" page="79b" n="3">依前轉相。能現境界。</sent>
<sent type="anno3" lang="kor" page="79b" n="3">알ᄑᆡᆺ 轉相ᄋᆞᆯ 브터 能히 境界ᄅᆞᆯ 나토ᄂᆞ니라</sent>
<sent type="anno2" lang="chi" page="79b" n="4">離見則無境界。</sent>
<sent type="anno2" lang="kor" page="79b" n="4">보ᄆᆞᆯ 여희면 境界 업스리라</sent>
<sent type="anno3" lang="chi" page="79b" n="5">△ 一 無明為因 生三細。</sent><!--이하 출전: 大乘起信論疏筆削記會閱卷第六-->
<sent type="anno3" lang="kor" page="79b" n="5">일록 우흔 無明이 緣이 ᄃᆞ외야 三細 내요미오</sent>
<sent type="anno3" lang="chi" page="79b" n="6">△ 二 境界為緣 生六麤。</sent>
<sent type="anno3" lang="kor" page="79b" n="6">일록 아랜 境界 緣이 ᄃᆞ외야 六麤 내요미니</sent>
<sent type="anno3" lang="chi" page="79b" n="7">【疏】即分別事識也。</sent>
<sent type="anno3" lang="kor" page="79b" n="7">곧 分別事識이니</sent>
<sent type="anno3" lang="chi" page="79b" n="8">如楞伽經云。</sent>
<sent type="anno3" lang="kor" page="79b" n="8">棱伽經에 니ᄅᆞᄃᆞᆺ ᄒᆞ야</sent>
<sent type="anno3" lang="chi" page="79b" n="9">境界風所動。</sent>
<sent type="anno3" lang="kor" page="79b" n="9">境界 ᄇᆞᄅᆞᄆᆡ 뮈ᅇᅮ미 ᄃᆞ외야</sent>
<sent type="anno3" lang="chi" page="79b-80a" n="10">種種諸識浪。此之謂也。</sent>
<sent type="anno3" lang="kor" page="79b-80a" n="10">種種^앳 識浪ᄃᆞᆯ히라 호미 이ᄅᆞᆯ 니ᄅᆞ니라</sent>
<sent type="anno3" lang="chi" page="80a" n="1">問。</sent>
<sent type="anno3" lang="kor" page="80a" n="1">무로ᄃᆡ</sent>
<sent type="anno3" lang="chi" page="80a" n="2">三細 屬賴耶。</sent>
<sent type="anno3" lang="kor" page="80a" n="2">三細ᄂᆞᆫ 賴耶ᄋᆡ 屬고</sent>
<sent type="anno3" lang="chi" page="80a" n="3">六麤 屬意識。</sent>
<sent type="anno3" lang="kor" page="80a" n="3">六麤ᄂᆞᆫ 意識에 屬거시니</sent>
<sent type="anno3" lang="chi" page="80a" n="4">何故 不說末那識耶。</sent>
<sent type="anno3" lang="kor" page="80a" n="4">엇뎨 末那識ᄋᆞᆯ 아니 니ᄅᆞ뇨</sent>
<sent type="anno3" lang="chi" page="80a" n="5">答。</sent>
<sent type="anno3" lang="kor" page="80a" n="5">對答호ᄃᆡ</sent>
<sent type="anno3" lang="chi" page="80a" n="6">有二義意。</sent>
<sent type="anno3" lang="kor" page="80a" n="6">두 ᄠᅳ디 잇ᄂᆞ니</sent>
<sent type="anno3" lang="chi" page="80a" n="7">一。前既說 賴耶。末那 必執相應。故</sent>
<sent type="anno3" lang="kor" page="80a" n="7">ᄒᆞ나ᄒᆞᆫ 알ᄑᆡ ᄒᆞ마 닐오ᄃᆡ 賴耶 末那ㅣ 모로매 자바 서르 應ᄒᆞᄂᆞ다 ᄒᆞᆯᄊᆡ</sent>
<sent type="anno3" lang="chi" page="80a" n="8">不說。</sent>
<sent type="anno3" lang="kor" page="80a" n="8">니ᄅᆞ디 아니ᄒᆞ며</sent>
<sent type="anno3" lang="chi" page="80a" n="9">瑜伽論云。賴耶識起。必二識相應故。</sent>
<sent type="anno3" lang="kor" page="80a" n="9">瑜伽論애 닐오ᄃᆡ 賴耶識이 니로ᇙ뎬 모로매 두 識이 서르 應ᄒᆞᄂᆞ다 혼 젼ᄎᆡ라</sent>
<sent type="anno3" lang="chi" page="80a" n="10">又由意識 緣外境時。</sent>
<sent type="anno3" lang="kor" page="80a" n="10">ᄯᅩ 意識이 外境 緣ᄒᆞᇙ 저긔</sent>
<sent type="anno3" lang="chi" page="80a" n="11">必內 依末那 為染污根。方得生起。</sent>
<sent type="anno3" lang="kor" page="80a" n="11">모로매 안ᄒᆞ로 末那ᄅᆞᆯ 브터 더러ᄫᅳᆫ 불휘ᄅᆞᆯ 사마ᅀᅡ 니러나ᄂᆞ니</sent>
<sent type="anno3" lang="chi" page="80a-80b" n="12">是故 既說六麤。必內依末那故。</sent>
<sent type="anno3" lang="kor" page="80a-80b" n="12">이럴^ᄊᆡ ᄒᆞ마 六麤ᄅᆞᆯ 니ᄅᆞ면 다ᇰ다ᅌᅵ 안ᄒᆞ로 末那ᄅᆞᆯ 브틀ᄊᆡ</sent>
<sent type="anno3" lang="chi" page="80b" n="1">亦不別說。</sent>
<sent type="anno3" lang="kor" page="80b" n="1">ᄯᅩ 各別히 아니 니ᄅᆞ니라</sent>
<sent type="anno3" lang="chi" page="80b" n="2">二。以義不便故。略不說之。</sent>
<sent type="anno3" lang="kor" page="80b" n="2">둘흔 ᄠᅳ디 편다ᄇᆞᆫ티 아니ᄒᆞᆯᄊᆡ 조려 아니 니ᄅᆞ니</sent><!--'아니 니ᄅᆞ니'의 '아니'는 영인본에 '이니'로 나타나지만 문장 구성과 원문의 내용, 뒤에 나오는 문장 등을 볼 때 '아니'의 탈획으로 판단하여 '아니'로 입력함-->
<sent type="anno3" lang="chi" page="80b" n="3">不便相者。</sent>
<sent type="anno3" lang="kor" page="80b" n="3">편다ᄇᆞᆫ티 아니ᄒᆞᆫ 相ᄋᆞᆫ</sent>
<sent type="anno3" lang="chi" page="80b" n="4">以無明住地。動本淨心。</sent>
<sent type="anno3" lang="kor" page="80b" n="4">無明住地 本來 寂靜ᄒᆞᆫ ᄆᆞᅀᆞᄆᆞᆯ 뮈워</sent>
<sent type="anno3" lang="chi" page="80b" n="5">令起和合 成棃耶。</sent>
<sent type="anno3" lang="kor" page="80b" n="5">니르왇게 ᄒᆞ야 和合ᄒᆞ야 梨耶ᄅᆞᆯ 일우니</sent>
<sent type="anno3" lang="chi" page="80b" n="6">末那 既無此義。故</sent>
<sent type="anno3" lang="kor" page="80b" n="6">末那ᄂᆞᆫ 이 ᄠᅳ디 업슬ᄊᆡ</sent>
<sent type="anno3" lang="chi" page="80b" n="7">前三細中 略不說。</sent>
<sent type="anno3" lang="kor" page="80b" n="7">알ᄑᆡᆺ 三細 中에 조려 아니 니ᄅᆞ며</sent>
<sent type="anno3" lang="chi" page="80b" n="8">又由外境。牽起事識。</sent>
<sent type="anno3" lang="kor" page="80b" n="8">ᄯᅩ 外境이 事識을 잇거 니르왇ᄂᆞ니</sent>
<sent type="anno3" lang="chi" page="80b" n="9">末那 無緣外境義。故</sent>
<sent type="anno3" lang="kor" page="80b" n="9">末那ᄂᆞᆫ 外境 緣ᄒᆞ논 ᄠᅳ디 업슬ᄊᆡ</sent>
<sent type="anno3" lang="chi" page="80b" n="10">六麤中。亦略不說。</sent>
<sent type="anno3" lang="kor" page="80b" n="10">六麤 中에 ᄯᅩ 조려 아니 니ᄅᆞ며</sent>
<sent type="anno3" lang="chi" page="80b-81a" n="11">亦可計內為我 屬前三細。</sent>
<sent type="anno3" lang="kor" page="80b-81a" n="11">ᄯᅩ 안ᄒᆞᆯ 혜여 날 사모ᄆᆞᆫ 前^三細예 屬고</sent>
<sent type="anno3" lang="chi" page="81a" n="1">計外為我所。屬後六麤。故</sent>
<sent type="anno3" lang="kor" page="81a" n="1">밧ᄀᆞᆯ 혜여 我所 사모ᄆᆞᆫ 後六麤애 屬ᄒᆞᆯᄊᆡ</sent>
<sent type="anno3" lang="chi" page="81a" n="2">略不論也。</sent>
<sent type="anno3" lang="kor" page="81a" n="2">조려 아니 論ᄒᆞ니라</sent>
<sent type="anno3" lang="chi" page="81a" n="3">楞伽經中。亦同此說。</sent>
<sent type="anno3" lang="kor" page="81a" n="3">棱伽經 中에 ᄯᅩ 이 마리 ᄀᆞᆮᄒᆞ니</sent>
<sent type="anno3" lang="chi" page="81a" n="4">故彼經云。</sent>
<sent type="anno3" lang="kor" page="81a" n="4">뎌 經에 닐오ᄃᆡ</sent>
<sent type="anno3" lang="chi" page="81a" n="5">大慧。略說 有三種識。</sent>
<sent type="anno3" lang="kor" page="81a" n="5">大慧여 조려 니ᄅᆞ면 세 가짓 識이 잇고</sent>
<sent type="anno3" lang="chi" page="81a" n="6">廣說 有八種相。</sent>
<sent type="anno3" lang="kor" page="81a" n="6">너펴 니ᄅᆞ면 여듧 가짓 相이 잇ᄂᆞ니</sent>
<sent type="anno3" lang="chi" page="81a" n="7">何等為三。</sent>
<sent type="anno3" lang="kor" page="81a" n="7">므스거시 세코</sent>
<sent type="anno3" lang="chi" page="81a" n="8">謂真識。現識。分別事識。</sent>
<sent type="anno3" lang="kor" page="81a" n="8">眞識 現識 分別事識이라 ᄒᆞ니</sent>
<sent type="anno4" lang="chi" page="81a" n="9">彼經云。</sent>
<sent type="anno4" lang="kor" page="81a" n="9">經에 닐오ᄃᆡ</sent>
<sent type="anno4" lang="chi" page="81a" n="10">譬如明鏡。持諸色像。</sent>
<sent type="anno4" lang="kor" page="81a" n="10">가ᄌᆞᆯ비건댄 ᄆᆞᆯᄀᆞᆫ 거우뤼 여러 가짓 色像 디니ᄃᆞᆺ ᄒᆞ니</sent>
<sent type="anno4" lang="chi" page="81a" n="11">現識處現。亦復如是。</sent>
<sent type="anno4" lang="kor" page="81a" n="11">現識 現ᄒᆞᆫ ᄯᅡ히 ᄯᅩ 이 ᄀᆞᆮᄒᆞ니라</sent>
<sent type="anno3" lang="chi" page="81b" n="1">乃至廣說。　經中</sent>
<sent type="anno3" lang="kor" page="81b" n="1">너비 닐온 經中에 니르러</sent>
<sent type="anno3" lang="chi" page="81b" n="2">現識。即是三細中現相也。</sent>
<sent type="anno3" lang="kor" page="81b" n="2">現識ᄋᆞᆫ 곧 이 三細中엣 現相이오</sent>
<sent type="anno4" lang="chi" page="81b" n="3">故 所起現識。行相微細。</sent>
<sent type="anno4" lang="kor" page="81b" n="3">니르와돈 現識이 行相이 微細ᄒᆞ니</sent>
<sent type="anno4" lang="chi" page="81b" n="4">於中 亦有轉識業識。</sent>
<sent type="anno4" lang="kor" page="81b" n="4">그 中에 ᄯᅩ 轉識 業識이 잇건마ᄅᆞᆫ</sent>
<sent type="anno4" lang="chi" page="81b" n="5">舉麤顯細。故</sent>
<sent type="anno4" lang="kor" page="81b" n="5">麤ᄅᆞᆯ 드러 細ᄅᆞᆯ 나톨ᄊᆡ</sent>
<sent type="anno4" lang="chi" page="81b" n="6">但名現識。</sent>
<sent type="anno4" lang="kor" page="81b" n="6">오직 일후믈 現識이라 ᄒᆞ니</sent>
<sent type="anno4" lang="chi" page="81b" n="7">即是此不相應心也。</sent>
<sent type="anno4" lang="kor" page="81b" n="7">곧 이 서르 應티 아니ᄒᆞᆫ ᄆᆞᅀᆞ미라</sent>
<sent type="anno3" lang="chi" page="81b" n="8">分別事識。即是下六麤也。</sent>
<sent type="anno3" lang="kor" page="81b" n="8">分別事識은 곧 이 아랫 六麤ㅣ라</sent>
<sent type="anno4" lang="chi" page="81b" n="9">行相麤顯。成相應心也。</sent>
<sent type="anno4" lang="kor" page="81b" n="9">行相이 麤히 나다나 서르 應ᄒᆞᆫ ᄆᆞᅀᆞ미 ᄃᆞ외니라</sent>
<sent type="anno3" lang="chi" page="82a" n="1">所以知者。彼經下 釋分別事識中 乃云</sent>
<sent type="anno3" lang="kor" page="82a" n="1">아논 고ᄃᆞᆫ 뎌 經 아래 分別事識 사긴 中에 닐오ᄃᆡ</sent>
<sent type="anno3" lang="chi" page="82a" n="2">攀緣外境界。起前事識等。故</sent>
<sent type="anno3" lang="kor" page="82a" n="2">밧 境界ᄅᆞᆯ ᄇᆞᆮᄃᆞᇰᄀᆡ야 緣ᄒᆞ야 알ᄑᆡᆺ 事識을 니르왇ᄂᆞ다 ᄒᆞᆯᄊᆡ</sent>
<sent type="anno3" lang="chi" page="82a" n="3">知事識。非是末那。</sent>
<sent type="anno3" lang="kor" page="82a" n="3">事識이 末那 아닌 ᄃᆞᆯ 알리로다</sent>
<sent type="anno2" lang="chi" page="82a" n="4">以有境界緣故，復生六種相。</sent><!--이하 출전: 大乘起信論一卷 -->
<sent type="anno2" lang="kor" page="82a" n="4">境界緣이 잇논 젼ᄎᆞ로 ᄯᅩ 여슷 가짓 相이 나ᄂᆞ니</sent>
<sent type="anno2" lang="chi" page="82a" n="5">云何為六？</sent>
<sent type="anno2" lang="kor" page="82a" n="5">므스거시 여스시어뇨</sent>
<sent type="anno2" lang="chi" page="82a" n="6">一者、智相。</sent>
<sent type="anno2" lang="kor" page="82a" n="6">ᄒᆞ나ᄒᆞᆫ 智相이니</sent>
<sent type="anno2" lang="chi" page="82a" n="7">依於境界，心起分別愛與不愛故。</sent>
<sent type="anno2" lang="kor" page="82a" n="7">境界ᄅᆞᆯ 브터 ᄃᆞᆺ오며 ᄃᆞᆺ오디 아니호ᄆᆞᆯ ᄆᆞᅀᆞ매 ᄀᆞᆯᄒᆡ요ᄆᆞᆯ 니ᄅᆞ왇논 젼ᄎᆡ라</sent>
<sent type="anno3" lang="chi" page="82a" n="8">【疏】於前現識所現相上。</sent><!--이하 출전: 大乘起信論疏筆削記會閱卷第六-->
<sent type="anno3" lang="kor" page="82a" n="8">알ᄑᆡᆺ 現識ᄋᆡ 나토온 相 우희</sent>
<sent type="anno3" lang="chi" page="82a-82b" n="9">不了自心所現。故</sent>
<sent type="anno3" lang="kor" page="82a-82b" n="9">제 ᄆᆞᅀᆞᄆᆡ 現혼 거신 ᄃᆞᆯ 아디 몯ᄒᆞᆯ^ᄊᆡ</sent>
<sent type="anno3" lang="chi" page="82b" n="1">創起慧數。</sent>
<sent type="anno3" lang="kor" page="82b" n="1">智慧 혜아료ᄆᆞᆯ ᄆᆡᇰᄀᆞ라 니ᄅᆞ와다</sent>
<sent type="anno3" lang="chi" page="82b" n="2">分別染淨。</sent>
<sent type="anno3" lang="kor" page="82b" n="2">더러ᄫᅳ며 조호ᄆᆞᆯ ᄀᆞᆯᄒᆡ야</sent>
<sent type="anno3" lang="chi" page="82b" n="3">執有定性。</sent>
<sent type="anno3" lang="kor" page="82b" n="3">자바 一定ᄒᆞᆫ 性을 둘씨라</sent>
<sent type="anno2" lang="chi" page="82b" n="4">二者 相續相。</sent><!--이하 출전: 大乘起信論一卷 -->
<sent type="anno2" lang="kor" page="82b" n="4">둘ᄒᆞᆫ 相續相이니</sent>
<sent type="anno2" lang="chi" page="82b" n="5">依於智故 生其苦樂，覺心起念</sent>
<sent type="anno2" lang="kor" page="82b" n="5">智ᄅᆞᆯ 브틀ᄊᆡ 苦樂ᄋᆞᆯ 내야 覺心이 念을 니ᄅᆞ와다</sent>
<sent type="anno2" lang="chi" page="82b" n="6">相應不斷故。</sent>
<sent type="anno2" lang="kor" page="82b" n="6">서르 맛ᄀᆞᆯ마 긋디 아니ᄒᆞ논 젼ᄎᆡ라</sent>
<sent type="anno3" lang="chi" page="82b" n="7">【疏】謂 依前分別。愛境 起樂受覺。</sent><!--이하 출전: 大乘起信論疏筆削記會閱卷第六-->
<sent type="anno3" lang="kor" page="82b" n="7">알ᄑᆡᆺ ᄀᆞᆯᄒᆡ요ᄆᆞᆯ 브터 ᄃᆞᆺ온 境界예 樂受覺ᄋᆞᆯ 니르왇고</sent>
<sent type="anno3" lang="chi" page="82b" n="8">不愛境 起苦受覺。</sent>
<sent type="anno3" lang="kor" page="82b" n="8">ᄃᆞᆺ오디 아니ᄒᆞᆫ 境界예 苦受覺ᄋᆞᆯ 니ᄅᆞ와다</sent>
<sent type="anno3" lang="chi" page="82b" n="9">數數起念。相續現前。</sent>
<sent type="anno3" lang="kor" page="82b" n="9">ᄌᆞ조 念을 니르와다 서르 니ᅀᅥ 알ᄑᆡ 現ᄒᆞ니</sent>
<sent type="anno3" lang="chi" page="82b" n="10">此明自相續也</sent>
<sent type="anno3" lang="kor" page="82b" n="10">이ᄂᆞᆫ 제 相續이오</sent>
<sent type="anno3" lang="chi" page="82b-83a" n="11">又能起惑潤業。</sent>
<sent type="anno3" lang="kor" page="82b-83a" n="11">ᄯᅩ 能히 惑ᄋᆞᆯ 니^ᄅᆞ와다 業을 불어</sent>
<sent type="anno3" lang="chi" page="83a" n="1">引持生死。</sent>
<sent type="anno3" lang="kor" page="83a" n="1">生死ᄅᆞᆯ ᅘᅧ 가지ᄂᆞ니</sent>
<sent type="anno3" lang="chi" page="83a" n="2">即令他相續也。</sent>
<sent type="anno3" lang="kor" page="83a" n="2">ᄂᆞ미 相續게 호미라</sent>
<sent type="anno2" lang="chi" page="83a" n="3">三者、執取相。</sent><!--이하 출전: 大乘起信論一卷 -->
<sent type="anno2" lang="kor" page="83a" n="3">세ᄒᆞᆫ 執取相이니</sent>
<sent type="anno2" lang="chi" page="83a" n="4">依於相續 緣念境界，住持苦樂，</sent>
<sent type="anno2" lang="kor" page="83a" n="4">서르 니ᅀᅥ 境界ᄅᆞᆯ 브터 念ᄒᆞ야 苦樂ᄋᆞᆯ 住持호ᄆᆞᆯ 브터</sent>
<sent type="anno3" lang="chi" page="83a" n="5">上皆前相續相也。</sent>
<sent type="anno3" lang="kor" page="83a" n="5">이 알ᄑᆡᆺ 相續相이라</sent>
<sent type="anno2" lang="chi" page="83a" n="6">心起著故。</sent>
<sent type="anno2" lang="kor" page="83a" n="6">ᄆᆞᅀᆞ매 着ᄋᆞᆯ 니르와ᄃᆞᆯᄊᆡ</sent><!--문장이 종결되어야 할 부분-->
<sent type="anno3" lang="chi" page="83a" n="7">是此執取相也。</sent><!--이하 출전: 大乘起信論疏筆削記會閱卷第六-->
<sent type="anno3" lang="kor" page="83a" n="7">이ᄂᆞᆫ 執取相이라</sent>
<sent type="anno3" lang="chi" page="83a" n="8">謂於前苦樂等境。不了虗無。</sent>
<sent type="anno3" lang="kor" page="83a" n="8">알ᄑᆡᆺ 苦樂 等 境에 虛無를 몰라</sent>
<sent type="anno3" lang="chi" page="83a" n="9">深起取著。</sent>
<sent type="anno3" lang="kor" page="83a" n="9">取着ᄋᆞᆯ 기피 니ᄅᆞ와ᄃᆞᆯᄊᆡ</sent>
<sent type="anno3" lang="chi" page="83a" n="10">故下文云。</sent>
<sent type="anno3" lang="kor" page="83a" n="10">아래 닐오ᄃᆡ</sent>
<sent type="anno3" lang="chi" page="83a-83b" n="11">即此相續識。依諸凡夫。取著轉深。</sent>
<sent type="anno3" lang="kor" page="83a-83b" n="11">곧 이 相續識이 凡^夫ᄃᆞᆯᄒᆞᆯ 브터 取着호미 더욱 기퍼</sent>
<sent type="anno3" lang="chi" page="83b" n="1">計我我所 等也。</sent>
<sent type="anno3" lang="kor" page="83b" n="1">我와 所ᄅᆞᆯ 혜ᄂᆞ다 홈 ᄃᆞᆯ히라</sent>
<sent type="anno2" lang="chi" page="83b" n="2">四者、計名字相。</sent><!--이하 출전: 大乘起信論一卷 -->
<sent type="anno2" lang="kor" page="83b" n="2">네ᄒᆞᆫ 計名字相이니</sent>
<sent type="anno2" lang="chi" page="83b" n="3">依於妄執，分別假名言相故。</sent>
<sent type="anno2" lang="kor" page="83b" n="3">妄執ᄋᆞᆯ 브터 假名言相ᄋᆞᆯ ᄀᆞᆯᄒᆡ논 젼ᄎᆡ라</sent>
<sent type="anno3" lang="chi" page="83b" n="4">【疏】依前顛倒所執相上。更立假名。</sent><!--이하 출전: 大乘起信論疏筆削記會閱卷第六-->
<sent type="anno3" lang="kor" page="83b" n="4">알ᄑᆡᆺ 갓ᄀᆞᆯ에 자ᄇᆞᆫ 相 우흘 브터 다시 거즛 일후믈 셰니</sent>
<sent type="anno3" lang="chi" page="83b" n="5">是分別故。</sent>
<sent type="anno3" lang="kor" page="83b" n="5">이 ᄀᆞᆯᄒᆡ논 젼ᄎᆡ라</sent>
<sent type="anno3" lang="chi" page="83b" n="6">楞伽云。相名常相隨。而生諸妄想。</sent>
<sent type="anno3" lang="kor" page="83b" n="6">棱伽애 닐오ᄃᆡ 相과 일훔괘 샤ᇰ녜 서르 조차 여러 가짓 妄相ᄋᆞᆯ 내ᄂᆞ다 ᄒᆞ니</sent>
<sent type="anno3" lang="chi" page="83b" n="7">故云 依於妄執 等也。</sent>
<sent type="anno3" lang="kor" page="83b" n="7">그럴ᄊᆡ 닐오ᄃᆡ 妄執ᄋᆞᆯ 븓다 홈ᄃᆞᆯ히라</sent>
<sent type="anno3" lang="chi" page="83b-84_1a" n="8">上來 起惑。</sent>
<sent type="anno3" lang="kor" page="83b-84_1a" n="8">우흔 惑 ^ 니ᄅᆞ와도미오</sent><!--'84-1ㄱ'은 '84-1a'로 입력함. 이하 같은 방식-->
<sent type="anno3" lang="chi" page="84_1a" n="1">自下 造業受報。</sent>
<sent type="anno3" lang="kor" page="84_1a" n="1">아래ᄂᆞᆫ 業 지ᅀᅥ 報 受호미라</sent>
<sent type="anno2" lang="chi" page="84_1a" n="2">五者、起業相。</sent><!--이하 출전: 大乘起信論一卷 -->
<sent type="anno2" lang="kor" page="84_1a" n="2">다ᄉᆞᄉᆞᆫ 起業相이니</sent>
<sent type="anno2" lang="chi" page="84_1a" n="3">依於名字，尋名取著，</sent>
<sent type="anno2" lang="kor" page="84_1a" n="3">名字ᄅᆞᆯ 브터 일후믈 미조차 取着ᄒᆞ야</sent>
<sent type="anno2" lang="chi" page="84_1a" n="4">造種種業故。</sent>
<sent type="anno2" lang="kor" page="84_1a" n="4">種種 業을 짓논 젼ᄎᆡ라</sent>
<sent type="anno3" lang="chi" page="84_1a" n="5">【疏】謂 執相計名。</sent><!--이하 출전: 大乘起信論疏筆削記會閱卷第六-->
<sent type="anno3" lang="kor" page="84_1a" n="5">相ᄋᆞᆯ 자ᄇᆞ며 일훔 혜여</sent>
<sent type="anno3" lang="chi" page="84_1a" n="6">依此麤惑。發動身口。</sent>
<sent type="anno3" lang="kor" page="84_1a" n="6">이 麤惑ᄋᆞᆯ 브터 몸과 입과애 發動ᄒᆞ야</sent>
<sent type="anno3" lang="chi" page="84_1a" n="7">造一切業。</sent>
<sent type="anno3" lang="kor" page="84_1a" n="7">一切 業을 지ᅀᅳᆯ씨니</sent>
<sent type="anno3" lang="chi" page="84_1a" n="8">即苦因也。</sent>
<sent type="anno3" lang="kor" page="84_1a" n="8">곧 苦因이라</sent>
<sent type="anno2" lang="chi" page="84_1a" n="9">六者、業繫苦相。</sent><!--이하 출전: 大乘起信論一卷 -->
<sent type="anno2" lang="kor" page="84_1a" n="9">여스슨 業繫苦相이니</sent>
<sent type="anno2" lang="chi" page="84_1a" n="10">以依業受果 不自在故。</sent>
<sent type="anno2" lang="kor" page="84_1a" n="10">業을 브터 報ᄅᆞᆯ 受ᄒᆞ야 自在티 몯혼 젼ᄎᆡ라</sent>
<sent type="anno3" lang="chi" page="84_1b" n="1">【疏】業因已成。招果必然。</sent><!--이하 출전: 大乘起信論疏筆削記會閱卷第六-->
<sent type="anno3" lang="kor" page="84_1b" n="1">業因이 ᄒᆞ마 일면 果 블로미 다ᇰ다ᅌᅵ 그러ᄒᆞᄂᆞ니</sent>
<sent type="anno3" lang="chi" page="84_1b" n="2">循環諸道。生死長縛。</sent>
<sent type="anno3" lang="kor" page="84_1b" n="2">여러 道애 횟도라 生死애 기리 ᄆᆡᅇᅵᄂᆞ니라</sent>
<mark type="section_begin">○</mark>
<sent type="anno3" lang="chi" page="84_1b" n="3">所以 轉八識 為四智。</sent><!--이하 출전: 證道歌註-->
<sent type="anno3" lang="kor" page="84_1b" n="3">八識ᄋᆞᆯ 두르ᅘᅧ 四智 ᄃᆞ외오</sent>
<sent type="anno3" lang="chi" page="84_1b" n="4">束四智 為三身也。</sent>
<sent type="anno3" lang="kor" page="84_1b" n="4">四智ᄅᆞᆯ 뭇거 三身이 ᄃᆞ외니</sent>
<sent type="anno3" lang="chi" page="84_1b" n="5">四智</sent><!--이하 출전: 三山來禪師五家宗旨纂要卷下-->
<sent type="anno3" lang="kor" page="84_1b" n="5">四智ᄂᆞᆫ</sent>
<sent type="anno3" lang="chi" page="84_1b" n="6">大圓鏡智　如大圓鏡 現眾色相。</sent>
<sent type="anno3" lang="kor" page="84_1b" n="6">ᄒᆞ나ᄒᆞᆫ 大圓鏡智니 큰 두려ᄫᅳᆫ 거우루에 한 色像 現호미 ᄀᆞᆮ고</sent>
<sent type="anno3" lang="chi" page="84_1b" n="7">平等性智　觀一切法 悉皆平等。</sent>
<sent type="anno3" lang="kor" page="84_1b" n="7">둘흔 平等性智니 一切法이 다 平等ᄒᆞᆫ ᄃᆞᆯ 볼씨오</sent>
<sent type="anno3" lang="chi" page="84_1b" n="8">妙觀察智　善觀諸法 無碍而轉。</sent>
<sent type="anno3" lang="kor" page="84_1b" n="8">세흔 妙觀察智니 諸法을 이대 보아 마ᄀᆞᆫ ᄃᆡ 업시 轉ᄒᆞᆯ씨오</sent>
<sent type="anno3" lang="chi" page="84_1b" n="9">成所作智　成本願力 所應作事。</sent>
<sent type="anno3" lang="kor" page="84_1b" n="9">네ᄒᆞᆫ 成所作智니 本願力의 지ᅀᅮᆯ 이ᄅᆞᆯ 일울씨라</sent>
<sent type="anno3" lang="chi" page="84_1b-84_2a" n="10">今言 轉八識 為四智者。</sent><!--이하 출전: 證道歌註-->
<sent type="anno3" lang="kor" page="84_1b-84_2a" n="10">八識^을 두르ᅘᅧ 四智 ᄃᆞ외요ᄆᆞᆫ</sent>
<sent type="anno3" lang="chi" page="84_2a" n="1">轉眼耳鼻舌身意六識 為妙觀察智。</sent><!--분절하기 어려워 반복하여 기입함-->
<sent type="anno3" lang="kor" page="84_2a" n="1">眼 耳 鼻 舌 身 五識을 두르ᅘᅧ 成所作智 ᄃᆞ외오</sent>
<sent type="anno3" lang="chi" page="84_2a" n="2">轉眼耳鼻舌身意六識 為妙觀察智。</sent><!--분절하기 어려워 반복하여 기입함-->
<sent type="anno3" lang="kor" page="84_2a" n="2">第六 意識을 두르ᅘᅧ 妙觀察智 ᄃᆞ외오</sent>
<sent type="anno3" lang="chi" page="84_2a" n="3">轉七傳送識末那含 為平等性智。</sent>
<sent type="anno3" lang="kor" page="84_2a" n="3">第七 傳送識 末那含을 두르ᅘᅧ 平等性智 ᄃᆞ외오</sent>
<sent type="anno3" lang="chi" page="84_2a" n="4">轉八含藏識阿賴耶識 為大圓鏡智。</sent>
<sent type="anno3" lang="kor" page="84_2a" n="4">第八 含藏識 阿賴耶識을 두르ᅘᅧ 大圓鏡智 ᄃᆞ욀씨라</sent>
<sent type="anno4" lang="chi" page="84_2a" n="5">없음</sent>
<sent type="anno4" lang="kor" page="84_2a" n="5">傳送ᄋᆞᆫ 傳傳으로 보낼씨오 含ᄋᆞᆫ 머구믈씨라</sent>
<sent type="anno3" lang="chi" page="84_2a" n="6">束四智 為三身者。</sent>
<sent type="anno3" lang="kor" page="84_2a" n="6">四智ᄅᆞᆯ 뭇거 三身이 ᄃᆞ외요ᄆᆞᆫ</sent>
<sent type="anno3" lang="chi" page="84_2a-84_2b" n="7">以成所作智 妙觀察智 為化身。</sent>
<sent type="anno3" lang="kor" page="84_2a-84_2b" n="7">成所作智 妙觀^察智ᄂᆞᆫ 化身이 ᄃᆞ외오</sent>
<sent type="anno3" lang="chi" page="84_2b" n="1">平等性智 為報身。</sent>
<sent type="anno3" lang="kor" page="84_2b" n="1">平等性智ᄂᆞᆫ 報身이 ᄃᆞ외오</sent>
<sent type="anno3" lang="chi" page="84_2b" n="2">大圓鏡智 為法身。</sent>
<sent type="anno3" lang="kor" page="84_2b" n="2">大圓鏡智ᄂᆞᆫ 法身이 ᄃᆞ외니</sent>
<sent type="anno3" lang="chi" page="84_2b" n="3">此之三身 祇一身也。</sent>
<sent type="anno3" lang="kor" page="84_2b" n="3">이 三身이 다ᄆᆞᆫ ᄒᆞᆫ 모미라</sent>
<sent type="main" lang="chi" page="84_2b" n="4">「是時日月燈明佛</sent>
<sent type="main" lang="kor" page="84_2b" n="4">그ᄢᅴ 日月燈明佛이</sent>
<sent type="anno" lang="chi" page="84_2b" n="5"></sent>
<sent type="anno" lang="kor" page="84_2b" n="5">日月燈明佛이 여듧 王子ㅅ 아바니미시니라</sent>
<sent type="main" lang="chi" page="84_2b" n="6">說大乘經，</sent>
<sent type="main" lang="kor" page="84_2b" n="6">大乘經을 니르시니</sent>
<sent type="main" lang="chi" page="84_2b" n="7">名無量義，</sent>
<sent type="main" lang="kor" page="84_2b" n="7">일후미 無量義니</sent>
<sent type="main" lang="chi" page="84_2b" n="8">教菩薩法，</sent>
<sent type="main" lang="kor" page="84_2b" n="8">菩薩 ᄀᆞᄅᆞ치시논 法이며</sent>
<sent type="main" lang="chi" page="84_2b" n="9">佛所護念。</sent>
<sent type="main" lang="kor" page="84_2b" n="9">부텨 護念ᄒᆞ시논 배라</sent>
<sent type="main" lang="chi" page="84_2b" n="10">說是經已，</sent>
<sent type="main" lang="kor" page="84_2b" n="10">이 經 니^르시고</sent>
<sent type="main" lang="chi" page="85a" n="1">即於大眾中結加趺坐，入於無量義處三昧，</sent>
<sent type="main" lang="kor" page="85a" n="1">즉자히 大衆 中에 結加趺坐ᄒᆞ샤 無量義處 三昧예 드르샤</sent>
<sent type="main" lang="chi" page="85a" n="2">身心不動。</sent>
<sent type="main" lang="kor" page="85a" n="2">몸과 ᄆᆞᅀᆞᆷ괘 뮈디 아니ᄒᆞ야 겨시거늘</sent>
<sent type="main" lang="chi" page="85a" n="3">是時、天雨曼陀羅華，摩訶曼陀羅華，曼殊沙華，摩訶曼殊沙華，</sent>
<sent type="main" lang="kor" page="85a" n="3">그저긔 하ᄂᆞᆯ해셔 曼陀羅華와 摩訶曼陀羅華와 曼殊沙華와 摩訶曼殊沙華ᄅᆞᆯ</sent>
<sent type="main" lang="chi" page="85b" n="4">而散佛上、及諸大眾。</sent>
<sent type="main" lang="kor" page="85b" n="4">부텻 우콰 大衆ᄃᆞᆯᄒᆡ 그ᅌᅦ 비흐며</sent>
<sent type="main" lang="chi" page="85b" n="5">普佛世界，六種震動。</sent>
<sent type="main" lang="kor" page="85b" n="5">너븐 부텻 世界 六種震動ᄒᆞ더니</sent>
<sent type="main" lang="chi" page="85b" n="6">爾時會中，比丘、比丘尼、優婆塞、優婆夷，</sent>
<sent type="main" lang="kor" page="85b" n="6">그ᄢᅴ 會中엣 比丘 比丘尼 優婆塞 優婆夷</sent>
<sent type="main" lang="chi" page="85b" n="7">天、龍、夜叉、乾闥婆、阿修羅、迦樓羅、緊那羅、摩睺羅伽、</sent>
<sent type="main" lang="kor" page="85b" n="7">天 龍 夜叉 乾闥婆 阿脩羅 迦樓羅 緊那羅 摩睺羅伽</sent>
<sent type="main" lang="chi" page="85b-86a" n="8">人非人，及諸小王、轉輪聖王等，是諸大眾，</sent>
<sent type="main" lang="kor" page="85b-86a" n="8">人 ^ 非人과 ᄯᅩ 諸小王과 轉輪聖王과 이 大衆ᄃᆞᆯ히</sent>
<sent type="main" lang="chi" page="86a" n="1">得未曾有，</sent>
<sent type="main" lang="kor" page="86a" n="1">녜 업던 이ᄅᆞᆯ 얻ᄌᆞᄫᅡ</sent>
<sent type="main" lang="chi" page="86a" n="2">歡喜合掌，</sent>
<sent type="main" lang="kor" page="86a" n="2">歡喜 合掌ᄒᆞ야</sent>
<sent type="main" lang="chi" page="86a" n="3">一心觀佛。</sent>
<sent type="main" lang="kor" page="86a" n="3">ᄒᆞᆫ ᄆᆞᅀᆞᄆᆞ로 부텨를 보ᅀᆞᄫᅢᆺ더니</sent>
<sent type="main" lang="chi" page="86a" n="4">「爾時如來放眉間白毫相光，</sent>
<sent type="main" lang="kor" page="86a" n="4">그ᄢᅴ 如來 眉間 白毫相光을 펴샤</sent>
<sent type="main" lang="chi" page="86a" n="5">照東方萬八千佛土，</sent>
<sent type="main" lang="kor" page="86a" n="5">東方 萬 八千 佛土ᄅᆞᆯ 비취샤ᄃᆡ</sent>
<sent type="main" lang="chi" page="86a-86b" n="6">靡不周遍，</sent>
<sent type="main" lang="kor" page="86a-86b" n="6">周徧티 ^ 아니ᄒᆞᆫ ᄃᆡ 업더니</sent>
<sent type="main" lang="chi" page="86b" n="1">如今所見是諸佛土。</sent>
<sent type="main" lang="kor" page="86b" n="1">오ᄂᆞᆳ날 보ᅀᆞᆸ논 佛土ㅣ ᄀᆞᆮ더라</sent>
<sent type="main" lang="chi" page="86b" n="2">彌勒當知，</sent>
<sent type="main" lang="kor" page="86b" n="2">彌勒아 아라라</sent>
<sent type="main" lang="chi" page="86b" n="3">爾時會中，有二十億菩薩樂欲聽法。</sent>
<sent type="main" lang="kor" page="86b" n="3">그ᄢᅴ 會中에 二十億 菩薩이 法 듣ᄌᆞᄫᅩᄆᆞᆯ 즐기더니</sent>
<sent type="main" lang="chi" page="86b" n="4">是諸菩薩，見此光明、普照佛土，</sent>
<sent type="main" lang="kor" page="86b" n="4">이 菩薩ᄃᆞᆯ히 이 光明이 佛土 너비 비취샤ᄆᆞᆯ 보ᅀᆞᆸ고</sent>
<sent type="main" lang="chi" page="86b" n="5">得未曾有，</sent>
<sent type="main" lang="kor" page="86b" n="5">녜 업던 이ᄅᆞᆯ 얻ᄌᆞᄫᅡ</sent>
<sent type="main" lang="chi" page="86b-87a" n="6">欲知此光所為因緣。</sent>
<sent type="main" lang="kor" page="86b-87a" n="6">이 光明 爲ᄒᆞ샨 因緣을 ^ 알오져 ᄒᆞ더니</sent>
<sent type="main" lang="chi" page="87a" n="1">時有菩薩，名曰妙光，有八百弟子。</sent>
<sent type="main" lang="kor" page="87a" n="1">그ᄢᅴ ᄒᆞᆫ 菩薩 일후미 妙光이라 호리 八百 弟子ᄅᆞᆯ 뒷더니</sent>
<sent type="main" lang="chi" page="87a" n="2">是時日月燈明佛從三昧起，</sent>
<sent type="main" lang="kor" page="87a" n="2">그ᄢᅴ 日月燈明佛이 三昧로셔 니르샤</sent>
<sent type="main" lang="chi" page="87a" n="3">因妙光菩薩、說大乘經，</sent>
<sent type="main" lang="kor" page="87a" n="3">妙光菩薩ᄋᆞᆯ 因ᄒᆞ야 大乘經을 니르시니</sent>
<sent type="main" lang="chi" page="87a" n="4">名妙法蓮華，</sent>
<sent type="main" lang="kor" page="87a" n="4">일후미 妙法蓮華ㅣ니</sent>
<sent type="main" lang="chi" page="87a-87b" n="5">教菩薩法，</sent>
<sent type="main" lang="kor" page="87a-87b" n="5">菩薩 ᄀᆞᄅᆞ치시논 法^이며</sent>
<sent type="main" lang="chi" page="87b" n="1">佛所護念，</sent>
<sent type="main" lang="kor" page="87b" n="1">부텨 護念ᄒᆞ시논 배라</sent>
<sent type="main" lang="chi" page="87b" n="2">六十小劫不起于座。</sent>
<sent type="main" lang="kor" page="87b" n="2">여ᄉᆔᆫ 小劫을 座애 니디 아니ᄒᆞ시니</sent>
<sent type="main" lang="chi" page="87b" n="3">時會聽者亦坐一處，</sent>
<sent type="main" lang="kor" page="87b" n="3">모다 듣ᄌᆞᄫᆞ리도 ᄒᆞᆫ 고대 안자</sent>
<sent type="main" lang="chi" page="87b" n="4">六十小劫身心不動，聽佛所說，</sent>
<sent type="main" lang="kor" page="87b" n="4">여ᄉᆔᆫ 小劫을 몸과 ᄆᆞᅀᆞᆷ괘 뮈디 아니ᄒᆞ야 부텻 마ᄅᆞᆯ 듣ᄌᆞᄫᅩᄃᆡ</sent>
<sent type="main" lang="chi" page="87b" n="5">謂如食頃。</sent>
<sent type="main" lang="kor" page="87b" n="5">밥 머글 ᄊᆞᅀᅵ만 너겨</sent>
<sent type="main" lang="chi" page="87b" n="6">是時眾中，無有一人若身若心而生懈惓。</sent>
<sent type="main" lang="kor" page="87b" n="6">ᄒᆞ나토 잇븐 ᄠᅳᆮ 내리 업더라</sent>
<sent type="anno" lang="chi" page="87b" n="7">昔眾六十小劫謂如食頃。</sent><!--이하 주석1의 출전: 妙法蓮華經解序-->
<sent type="anno" lang="kor" page="87b" n="7">녯 衆이 여ᄉᆔᆫ 小劫을 밥 머그ᇙ 덛만 너기고</sent>
<sent type="anno" lang="chi" page="87b-88a" n="8">今眾五十小劫謂如半日。</sent>
<sent type="anno" lang="kor" page="87b-88a" n="8">이젯 衆이 쉰 小劫을 半날만 ^ 너기니</sent>
<sent type="anno" lang="chi" page="88a" n="1">皆由得法華三昧於道不倦如此。</sent>
<sent type="anno" lang="kor" page="88a" n="1">다 法華三昧ᄅᆞᆯ 得ᄒᆞᆯᄊᆡ 道애 게으르디 아니호미 이 ᄀᆞᆮᄒᆞ니라</sent>
<sent type="anno" lang="chi" page="88a" n="2">葢法華三昧真知見力</sent>
<sent type="anno" lang="kor" page="88a" n="2">法華三昧 眞實ㅅ 知見力은</sent><!--法華三昧■眞實ㅅ-->
<sent type="anno" lang="chi" page="88a" n="3">不為頃久推移。不為時劫加損故也。</sent>
<sent type="anno" lang="kor" page="88a" n="3">갓가ᄫᆞ며 오라ᄆᆞ로 옮디 아니ᄒᆞ며</sent>
<sent type="anno" lang="chi" page="88a" n="4">不為時劫加損故也。</sent>
<sent type="anno" lang="kor" page="88a" n="4">時와 劫과로 더으며 損티 아니ᄒᆞᆯᄊᆡ니라</sent>
<sent type="main" lang="chi" page="88a" n="5">「日月燈明佛於六十小劫說是經已，</sent>
<sent type="main" lang="kor" page="88a" n="5">日月燈明佛이 여ᄉᆔᆫ 小劫을 이 經 니르시고</sent>
<sent type="main" lang="chi" page="88a-88b" n="6">即於梵、魔、沙門、婆羅門、及天、人、阿修羅眾中，而宣此言：</sent>
<sent type="main" lang="kor" page="88a-88b" n="6">즉자히 梵魔沙門 婆羅門과 天 人 阿脩羅 衆 中에 니ᄅᆞ샤^ᄃᆡ</sent>
<sent type="main" lang="chi" page="88b" n="1">『如來於今日中夜，當入無餘涅槃。』</sent>
<sent type="main" lang="kor" page="88b" n="1">如來 오ᄂᆞᆳ 바ᇝ 中에 無餘涅槃애 들리라</sent>
<sent type="anno" lang="chi" page="88b" n="2">없음</sent>
<sent type="anno" lang="kor" page="88b" n="2">無餘涅槃ᄋᆞᆫ 나ᄆᆞᆫ 것 업슨 涅槃이라</sent>
<mark type="section_begin">○</mark>
<sent type="anno" lang="chi" page="88b" n="3">經已唱滅</sent>
<sent type="anno" lang="kor" page="88b" n="3">經 다 니르시고 滅度호리라 ᄒᆞ샤ᄆᆞᆫ</sent>
<sent type="anno" lang="chi" page="88b" n="4">欲付大事故。</sent>	<!--이하 언해되지 않은 내용: 今佛經已亦云不久涅槃。欲以妙法付囑有在也。-->
<sent type="anno" lang="kor" page="88b" n="4">큰 이ᄅᆞᆯ 맛디고져 ᄒᆞ시니라</sent>
<sent type="anno" lang="chi" page="88b" n="5">涅槃此云滅度。</sent>
<sent type="anno" lang="kor" page="88b" n="5">涅槃ᄋᆞᆫ 滅度ㅣ라 혼 마리니</sent>
<sent type="anno" lang="chi" page="88b" n="6">謂滅盡諸苦度生死海。</sent>
<sent type="anno" lang="kor" page="88b" n="6">여러 受苦ㅣ 다 업서 生死 바ᄅᆞ래 건날씨니</sent>
<sent type="anno" lang="chi" page="88b" n="7">真常道果之號。</sent>
<sent type="anno" lang="kor" page="88b" n="7">眞常ᄒᆞᆫ 道果앳 號ㅣ라</sent>
<sent type="anno" lang="chi" page="88b" n="8">非喪亡之號也。</sent>
<sent type="anno" lang="kor" page="88b" n="8">바야 업슨 號ㅣ 아니라</sent>
<sent type="anno" lang="chi" page="88b" n="9">真常者生靈性命之大本也。</sent>
<sent type="anno" lang="kor" page="88b" n="9">眞常ᄋᆞᆫ 生靈ᄋᆡ 性命ㅅ 큰 미티니</sent>
<sent type="anno2" lang="chi" page="88b" n="10">없음</sent>
<sent type="anno2" lang="kor" page="88b" n="10">生은 衆生이오 靈은 靈ᄒᆞᆫ 覺이니</sent>
<sent type="anno2" lang="chi" page="88b-89a" n="11">없음</sent>
<sent type="anno2" lang="kor" page="88b-89a" n="11">衆生이 다 靈覺^ᄋᆞᆯ 가져 이실ᄊᆡ 生靈이라 ᄒᆞ니라</sent>
<sent type="anno" lang="chi" page="89a" n="1">本真無妄凝常不變。</sent>
<sent type="anno" lang="kor" page="89a" n="1">本來 眞實ᄒᆞ야 거츠로미 업서 疑常ᄒᆞ야 變티 아니ᄒᆞ건마ᄅᆞᆫ</sent>
<sent type="anno2" lang="chi" page="89a" n="2">없음</sent>
<sent type="anno2" lang="kor" page="89a" n="2">疑常은 얼의여 時常 ᄒᆞᆫ가질씨라</sent>
<sent type="anno" lang="chi" page="89a" n="3">由一念之迷妄。</sent>
<sent type="anno" lang="kor" page="89a" n="3">ᄒᆞᆫ 念의 迷惑ᄋᆞ로</sent>
<sent type="anno" lang="chi" page="89a" n="4">沈幻苦而失其所謂真。</sent>
<sent type="anno" lang="kor" page="89a" n="4">곡도 受苦애 妄量ᄋᆞ로 ᄌᆞ마 니ᄅᆞ논 眞을 일흐며</sent>
<sent type="anno" lang="chi" page="89a" n="5">淪變生死而失其所謂常。</sent>
<sent type="anno" lang="kor" page="89a" n="5">生死애 ᄭᅥ디여 變ᄒᆞ야 니ᄅᆞ논 常ᄋᆞᆯ 일커니와</sent>
<sent type="anno" lang="chi" page="89a" n="6">聖人復還元覺。</sent>
<sent type="anno" lang="kor" page="89a" n="6">聖人ᄋᆞᆫ 첫 覺애 도라가샤</sent>
<sent type="anno" lang="chi" page="89a-89b" n="7">不沈諸妄不受諸變。故曰真常。</sent><!--이하 언해되지 않은 내용: 與儒所謂復則不妄。老所謂復命曰常同意。-->
<sent type="anno" lang="kor" page="89a-89b" n="7">妄 ᄃᆞᆯ해 ᄌᆞᆷ디 아니ᄒᆞ시며 變ᄃᆞᆯᄒᆞᆯ 受티 아니ᄒᆞ^실ᄊᆡ 眞常이라 ᄒᆞ니라</sent>
<sent type="anno" lang="chi" page="89b" n="1">所謂有餘無餘者。</sent>
<sent type="anno" lang="kor" page="89b" n="1">有餘 無餘ᄂᆞᆫ</sent>
<sent type="anno" lang="chi" page="89b" n="2">小乘厭生死苦。欲速出三界</sent>
<sent type="anno" lang="kor" page="89b" n="2">小乘이 生死苦ᄅᆞᆯ 슬히 너겨 三界예 ᄲᆞᆯ리 나고져 ᄒᆞ야</sent>
<sent type="anno" lang="chi" page="89b" n="3">滯於偏真。證性未圓故名有餘。</sent>
<sent type="anno" lang="kor" page="89b" n="3">기운 眞에 머굴위여 性 證호미 두렵디 몯ᄒᆞᆯᄊᆡ 有餘ㅣ오</sent>
<sent type="anno" lang="chi" page="89b" n="4">大乘離生死見無退無出。</sent>
<sent type="anno" lang="kor" page="89b" n="4">大乘은 生死見을 여희여 믈롬도 업스며 남도 업서</sent>
<sent type="anno" lang="chi" page="89b" n="5">凝然常寂。證性已圓故名無餘。</sent>
<sent type="anno" lang="kor" page="89b" n="5">얼의여 時常 寂ᄒᆞ야 性 證호미 ᄒᆞ마 두려ᄫᅳᆯᄊᆡ 無餘ㅣ라</sent>
<sent type="anno" lang="chi" page="89b" n="6">今云入涅槃者。</sent>
<sent type="anno" lang="kor" page="89b" n="6">이제 涅槃애 드로리라 ᄒᆞ샤ᄆᆞᆫ</sent>
<sent type="anno" lang="chi" page="89b" n="7">示脫幻妄塵擾而</sent>
<sent type="anno" lang="kor" page="89b" n="7">곡도 ᄀᆞᆮᄒᆞᆫ 거츤 어즈러ᄫᅳᆫ 드트를 버서</sent>
<sent type="anno" lang="chi" page="89b" n="8">反乎本真凝寂也。</sent>
<sent type="anno" lang="kor" page="89b" n="8">本眞凝寂에 도라가ᄆᆞᆯ 뵈시니라</sent>
<sent type="main" lang="chi" page="89b" n="9">時有菩薩，名曰德藏，</sent>
<sent type="main" lang="kor" page="89b" n="9">그ᄢᅴ ᄒᆞᆫ 菩薩 일후미 德藏이러니</sent>
<sent type="main" lang="chi" page="90a" n="1">日月燈明佛即授其記。</sent>
<sent type="main" lang="kor" page="90a" n="1">日月燈明佛이 授記ᄒᆞ야</sent>
<sent type="main" lang="chi" page="90a" n="2">告諸比丘：</sent>
<sent type="main" lang="kor" page="90a" n="2">比丘ᄃᆞ려 니ᄅᆞ샤ᄃᆡ</sent>
<sent type="main" lang="chi" page="90a" n="3">『是德藏菩薩，次當作佛，</sent>
<sent type="main" lang="kor" page="90a" n="3">이 德藏菩薩이 버거 부톄 ᄃᆞ외야</sent>
<sent type="main" lang="chi" page="90a" n="4">號曰淨身多陀阿伽度、阿羅訶、三藐三佛陀。』</sent>
<sent type="main" lang="kor" page="90a" n="4">號ᄅᆞᆯ 淨身 多陀阿伽度 阿羅訶 三藐三佛陀ㅣ라 ᄒᆞ리라</sent>
<sent type="anno" lang="chi" page="90a" n="5">多陀阿伽度云如來。</sent><!--원문: 亦如今說經後記諸弟子也。多陀阿伽度云如來。阿羅訶云應供。三藐三佛云正徧正覺。略稱十號之三也。-->
<sent type="anno" lang="kor" page="90a" n="5">多陀阿伽度ᄂᆞᆫ 如來라 혼 마리라</sent>
<sent type="main" lang="chi" page="90a" n="6">佛授記已，</sent>
<sent type="main" lang="kor" page="90a" n="6">부톄 授記 다 ᄒᆞ시고</sent>
<sent type="main" lang="chi" page="90a-90b" n="7">便於中夜、入無餘涅槃。</sent>
<sent type="main" lang="kor" page="90a-90b" n="7">곧 바ᇝ 中^에 無餘涅槃애 드르시니라</sent>
<sent type="main" lang="chi" page="90b" n="1">佛滅度後，妙光菩薩持妙法蓮華經，</sent>
<sent type="main" lang="kor" page="90b" n="1">부톄 滅度ᄒᆞ신 後에 妙光菩薩이 妙法蓮華經을 가져</sent>
<sent type="main" lang="chi" page="90b" n="2">滿八十小劫為人演說。</sent>
<sent type="main" lang="kor" page="90b" n="2">八十小劫을 사ᄅᆞᆷ 爲ᄒᆞ야 불어 니르더니</sent>
<sent type="main" lang="chi" page="90b" n="3">日月燈明佛八子皆師妙光，</sent>
<sent type="main" lang="kor" page="90b" n="3">日月燈明佛ㅅ 여듧 아ᄃᆞ니미 다 妙光ᄋᆞᆯ 스스ᇰ 사ᄆᆞ신대</sent>
<sent type="main" lang="chi" page="90b-91a" n="4">妙光教化</sent>
<sent type="main" lang="kor" page="90b-91a" n="4">妙光이 ᄀᆞ^ᄅᆞ쳐</sent>
<sent type="main" lang="chi" page="91a" n="1">令其堅固阿耨多羅三藐三菩提。</sent>
<sent type="main" lang="kor" page="91a" n="1">阿耨多羅三藐三菩提예 구드시긔 ᄒᆞ니</sent>
<sent type="main" lang="chi" page="91a" n="2">是諸王子、供養無量百千萬億佛已，皆成佛道，</sent>
<sent type="main" lang="kor" page="91a" n="2">이 王子ᄃᆞᆯ히 無量 百千萬億 부텨를 供養ᄒᆞᅀᆞᆸ고 다 佛道ᄅᆞᆯ 일우시니</sent>
<sent type="main" lang="chi" page="91a" n="3">其最後成佛者，名曰燃燈。</sent>
<sent type="main" lang="kor" page="91a" n="3">ᄆᆞᆺ 後에 成佛ᄒᆞ시니 일후미 然燈이시니라</sent>
<sent type="anno" lang="chi" page="91a" n="4">妙光昔助燈明為然燈之師。</sent>
<sent type="anno" lang="kor" page="91a" n="4">妙光이 녜 燈明을 돕ᄉᆞᄫᅡ 然燈ㅅ 스스ᅌᅵ ᄃᆞ외시고</sent>
<sent type="anno" lang="chi" page="91a-91b" n="5">今助釋迦續燈明之道。</sent>
<sent type="anno" lang="kor" page="91a-91b" n="5">이제 釋迦ᄅᆞᆯ 돕ᄉᆞᄫᅡ ^ 燈明ㅅ 道ᄅᆞᆯ 니ᅀᅳ시며</sent>
<sent type="anno" lang="chi" page="91b" n="1">八子生於燈明</sent>
<sent type="anno" lang="kor" page="91b" n="1">여듧 아ᄃᆞ니미 燈明에 나샤</sent>
<sent type="anno" lang="chi" page="91b" n="2">師於妙光。</sent>
<sent type="anno" lang="kor" page="91b" n="2">妙光ᄋᆞᆯ 스스ᇰ 사ᄆᆞ샤</sent>
<sent type="anno" lang="chi" page="91b" n="3">至其成佛</sent>
<sent type="anno" lang="kor" page="91b" n="3">成佛호매 다ᄃᆞ라</sent>
<sent type="anno" lang="chi" page="91b" n="4">又號然燈。</sent>
<sent type="anno" lang="kor" page="91b" n="4">ᄯᅩ 號ᄅᆞᆯ 然燈이라 ᄒᆞ시고</sent>
<sent type="anno" lang="chi" page="91b" n="5">而然燈又為釋迦之師。</sent>
<sent type="anno" lang="kor" page="91b" n="5">然燈이 ᄯᅩ 釋迦ㅅ 스스ᅌᅵ ᄃᆞ외시니</sent>
<sent type="anno" lang="chi" page="91b" n="6">葢是道出於本覺明心。</sent>
<sent type="anno" lang="kor" page="91b" n="6">道ㅣ 本覺明心에셔 나</sent>
<sent type="anno" lang="chi" page="91b" n="7">而常資妙光智體。</sent>
<sent type="anno" lang="kor" page="91b" n="7">샤ᇰ녜 妙光智體ᄅᆞᆯ 資ᄒᆞ야</sent>
<sent type="anno2" lang="chi" page="91b" n="8">없음</sent>
<sent type="anno2" lang="kor" page="91b" n="8">資ᄂᆞᆫ 힘 니블씨라</sent>
<sent type="anno" lang="chi" page="91b" n="9">傳續不窮。</sent>
<sent type="anno" lang="kor" page="91b" n="9">傳持ᄒᆞ야 니ᅀᅥ 다ᄋᆞ디 아니호미</sent>
<sent type="anno" lang="chi" page="91b" n="10">如一燈明然百千燈。其明不窮其光不二。</sent>
<sent type="anno" lang="kor" page="91b" n="10">ᄒᆞᆫ 燈이 ᄇᆞᆯ가 百千 燈을 브텨 그 ᄇᆞᆯ고미 다ᄋᆞ디 아니ᄒᆞ며 그 光이 둘 아니로미 ᄀᆞᆮᄒᆞ니</sent>
<sent type="anno" lang="chi" page="91b0-92a" n="11">此妙法大本也。</sent>	<!--이하 故援引證此。생략-->
<sent type="anno" lang="kor" page="91b0-92a" n="11">이 妙法 大^本이라</sent>
<sent type="main" lang="chi" page="92a" n="1">八百弟子中，有一人號曰求名，</sent>
<sent type="main" lang="kor" page="92a" n="1">八百 弟子ㅅ 中에 ᄒᆞ나히 일후미 求名이러니</sent>
<sent type="main" lang="chi" page="92a" n="2">貪著利養，</sent>
<sent type="main" lang="kor" page="92a" n="2">利養ᄋᆞᆯ 貪著ᄒᆞ야</sent>
<sent type="anno" lang="chi" page="92a" n="3">없음</sent>
<sent type="anno" lang="kor" page="92a" n="3">養ᄋᆞᆫ 칠씨라</sent>
<sent type="main" lang="chi" page="92a" n="4">雖復讀誦眾經，而不通利，多所忘失，</sent>
<sent type="main" lang="kor" page="92a" n="4">비록 한 經을 讀誦ᄒᆞ야도 通利티 몯ᄒᆞ야 해 니즐ᄊᆡ</sent>
<sent type="main" lang="chi" page="92a" n="5">故號求名。</sent>
<sent type="main" lang="kor" page="92a" n="5">일후믈 求名이라 ᄒᆞ더니</sent>
<sent type="main" lang="chi" page="92a" n="6">是人亦以種諸善根因緣故，</sent>
<sent type="main" lang="kor" page="92a" n="6">이 사ᄅᆞᆷ도 ᄯᅩ 善根 因緣을 심곤 젼ᄎᆞ로</sent>
<sent type="main" lang="chi" page="92a-92b" n="7">得值無量百千萬億諸佛，</sent>
<sent type="main" lang="kor" page="92a-92b" n="7">無量 百千^萬億 諸佛을 맛나ᅀᆞᄫᅡ</sent>
<sent type="main" lang="chi" page="92b" n="1">供養、恭敬，尊重、讚歎。</sent>
<sent type="main" lang="kor" page="92b" n="1">供養 恭敬ᄒᆞ며 尊重 讚歎ᄒᆞᅀᆞᄫᆞ니라</sent>
<sent type="anno" lang="chi" page="92b" n="2">彌勒初心貪著小乘利養。</sent>
<sent type="anno" lang="kor" page="92b" n="2">利養ᄋᆞᆫ 小乘 利養이라</sent>
<sent type="main" lang="chi" page="92b" n="3">彌勒當知，</sent>
<sent type="main" lang="kor" page="92b" n="3">彌勒아 아라라</sent>
<sent type="main" lang="chi" page="92b" n="4">爾時妙光菩薩豈異人乎？</sent>
<sent type="main" lang="kor" page="92b" n="4">妙光菩薩ᄋᆞᆫ 다ᄅᆞᆫ 사ᄅᆞ미려</sent>
<sent type="main" lang="chi" page="92b" n="5">我身是也；</sent>
<sent type="main" lang="kor" page="92b" n="5">내 모미 긔오</sent>
<sent type="main" lang="chi" page="92b" n="6">求名菩薩，汝身是也。</sent>
<sent type="main" lang="kor" page="92b" n="6">求名菩薩ᄋᆞᆫ 그딋 모미 긔라</sent>
<sent type="main" lang="chi" page="92b-93a" n="7">今見此瑞，與本無異，</sent>
<sent type="main" lang="kor" page="92b-93a" n="7">오ᄂᆞᆳ날 이 祥瑞ᄅᆞᆯ 보ᅀᆞᄫᅩᆫᄃᆡᆫ 아래와 다ᄅᆞ^디 아니ᄒᆞ시니</sent>
<sent type="main" lang="chi" page="93a" n="1">是故惟忖：</sent>
<sent type="main" lang="kor" page="93a" n="1">이럴ᄊᆡ 혜여 호니</sent>
<sent type="main" lang="chi" page="93a" n="2">『今日如來當說大乘經，</sent>
<sent type="main" lang="kor" page="93a" n="2">오ᄂᆞᆳ날 如來 다ᇰ다ᅌᅵ 大乘經을 니르시리니</sent>
<sent type="main" lang="chi" page="93a" n="3">名妙法蓮華，</sent>
<sent type="main" lang="kor" page="93a" n="3">일후미 妙法蓮華ㅣ니</sent>
<sent type="main" lang="chi" page="93a" n="4">教菩薩法，</sent>
<sent type="main" lang="kor" page="93a" n="4">菩薩 ᄀᆞᄅᆞ치시논 法이며</sent>
<sent type="main" lang="chi" page="93a" n="5">佛所護念。』」</sent><!--이하 '爾時文殊師利於大眾中，欲重宣此義，而說偈言：'과 이어지는 게송은 언해되지 않음-->
<sent type="main" lang="kor" page="93a" n="5">부텨 護念ᄒᆞ시논 배라</sent>
<sent type="anno" lang="chi" page="93a" n="6">없음</sent>
<sent type="anno" lang="kor" page="93a" n="6">잇 ᄀᆞ자ᇰ 序品 ᄆᆞᆺ고</sent>
<sent type="anno" lang="chi" page="93a" n="7">없음</sent>
<sent type="anno" lang="kor" page="93a" n="7">아래ᄂᆞᆫ 方便品이라</sent>
<mark type="section_begin">○</mark>
<sent type="anno" lang="chi" page="93a" n="8">前之一光東照</sent><!--이하 출전: 妙法蓮華經方便品第二 http://tripitaka.cbeta.org/X30n0602_001 -->
<sent type="anno" lang="kor" page="93a" n="8">알ᄑᆡ ᄒᆞᆫ 光이 東녀그로 비취샤매</sent>
<sent type="anno" lang="chi" page="93a" n="9">妙體已全</sent>
<sent type="anno" lang="kor" page="93a" n="9">妙體 ᄒᆞ마 올언마ᄅᆞᆫ</sent>
<sent type="anno" lang="chi" page="93a" n="10">然默而識之不言而信。</sent>
<sent type="anno" lang="kor" page="93a" n="10">ᄌᆞᆷᄌᆞᆷ코 알며 말 아니ᄒᆞ야셔 信호ᄆᆞᆫ</sent>
<sent type="anno" lang="chi" page="93a-93b" n="11">非垢重眾生所及。</sent>
<sent type="anno" lang="kor" page="93a-93b" n="11">ᄠᆡ 므거ᄫᅳᆫ 衆^生ᄋᆡ 미출 이리 아닐ᄊᆡ</sent>
<sent type="anno" lang="chi" page="93b" n="1">須假語言方便開示。故</sent>
<sent type="anno" lang="kor" page="93b" n="1">모로매 말ᄊᆞᄆᆞᆯ 비러 方便으로 여러 뵈야ᅀᅡ ᄒᆞ릴ᄊᆡ</sent>
<sent type="anno" lang="chi" page="93b" n="2">名方便品。</sent>
<sent type="anno" lang="kor" page="93b" n="2">方便品이라 ᄒᆞ니라</sent>
<sent type="anno" lang="chi" page="93b" n="3">葢諸法寂滅相不可以言宣。</sent>
<sent type="anno" lang="kor" page="93b" n="3">諸法의 寂滅相ᄋᆞᆫ 말로 펴디 몯고</sent>
<sent type="anno" lang="chi" page="93b" n="4">唯在方便開示</sent>
<sent type="anno" lang="kor" page="93b" n="4">오직 方便으로 여러 뵈야</sent>
<sent type="anno" lang="chi" page="93b" n="5">使自悟入。故</sent>
<sent type="anno" lang="kor" page="93b" n="5">제 아라 들에 ᄒᆞ야ᅀᅡ ᄒᆞ릴ᄊᆡ</sent>
<sent type="anno" lang="chi" page="93b" n="6">下正說之文。但云</sent>
<sent type="anno" lang="kor" page="93b" n="6">아래 正히 니ᄅᆞ샨 文字애 다ᄆᆞᆫ 니ᄅᆞ샤ᄃᆡ</sent>
<sent type="anno" lang="chi" page="93b" n="7">如是妙法諸佛如來時乃說之。</sent>
<sent type="anno" lang="kor" page="93b" n="7">이 ᄀᆞᆮᄒᆞᆫ 妙法은 諸佛如來 時節에ᅀᅡ 니ᄅᆞ시ᄂᆞ니라 ᄒᆞ시며</sent>
<sent type="anno" lang="chi" page="93b" n="8">又云。</sent>
<sent type="anno" lang="kor" page="93b" n="8">ᄯᅩ 니ᄅᆞ샤ᄃᆡ</sent>
<sent type="anno" lang="chi" page="93b" n="9">諸佛唯以一大事出現。</sent>
<sent type="anno" lang="kor" page="93b" n="9">諸佛이 오직 ᄒᆞᆫ 큰 일로 나 現ᄒᆞ샤</sent><!--나 現ᄒᆞ샤■-->
<sent type="anno" lang="chi" page="93b" n="10">欲令眾生開佛知見。</sent>
<sent type="anno" lang="kor" page="93b" n="10">衆生ᄃᆞᆯ히 부텻 知見을 열에 코져 ᄒᆞ시ᄂᆞ니라 ᄒᆞ시고</sent>
<sent type="anno" lang="chi" page="93b" n="11">自此之外無復正說。</sent>
<sent type="anno" lang="kor" page="93b" n="11">이 밧긔 ᄂᆞ외야 正히 니ᄅᆞ샨 마리 업고</sent>
<sent type="anno" lang="chi" page="93b-94a" n="12">特以異方便助顯第一義而已。</sent>
<sent type="anno" lang="kor" page="93b-94a" n="12">오직 다ᄅᆞᆫ 方便으로 第^一義ᄅᆞᆯ 도ᄫᅡ 나토실 ᄯᆞᄅᆞ미라</sent>
<sent type="anno2" lang="chi" page="94a" n="1">없음</sent>
<sent type="anno2" lang="kor" page="94a" n="1">다ᄅᆞ다 호ᄆᆞᆫ 만호ᄆᆞᆯ 니ᄅᆞ니라</sent>
<sent type="anno" lang="chi" page="94a" n="2">至於三周九喻百界千如。</sent>
<sent type="anno" lang="kor" page="94a" n="2">三周 九喩 百界 千如에 니르리</sent>
<sent type="anno" lang="chi" page="94a" n="3">皆異方便也。</sent>
<sent type="anno" lang="kor" page="94a" n="3">다 다ᄅᆞᆫ 方便 이시니</sent>
<sent type="anno2" lang="chi" page="94a" n="4">經有九喻。</sent><!--이하 출전: X30n0602_002 法華經要解 第2卷-->
<sent type="anno2" lang="kor" page="94a" n="4">九喩는 이 經에 아홉 譬喩ㅣ 잇ᄂᆞ니</sent>
<sent type="anno2" lang="chi" page="94a" n="5">謂火宅窮子藥草化城</sent>
<sent type="anno2" lang="kor" page="94a" n="5">블 븓ᄂᆞᆫ 집과 것ᄫᅡᅀᅵ 아ᄃᆞᆯ와 藥草와 ᄆᆡᇰᄀᆞ론 城과</sent>
<sent type="anno2" lang="chi" page="94a" n="6">繫珠鑿井王髻父少醫師。</sent>
<sent type="anno2" lang="kor" page="94a" n="6">구슬 ᄆᆡ욤과 우믈 폼과 王ㅅ 髻와 아비 져뭄과 醫圓괘라</sent>
<sent type="anno" lang="chi" page="94a" n="7">然則所謂妙法所謂一大事者。終何說示。</sent><!--이하 출전: 妙法蓮華經方便品第二 http://tripitaka.cbeta.org/X30n0602_001 -->
<sent type="anno" lang="kor" page="94a" n="7">그러면 니ᄅᆞ논 妙法과 니ᄅᆞ논 ᄒᆞᆫ 큰 이ᄅᆞᆯ 乃終애 엇뎨 닐어 뵈시며</sent>
<sent type="anno" lang="chi" page="94b" n="8">所謂佛知見所謂第一義者。若為開顯。</sent>
<sent type="anno" lang="kor" page="94b" n="8">니ᄅᆞ논 부텻 知見과 니ᄅᆞ논 第一義ᄅᆞᆯ 엇뎨 여러 나토시니오</sent>
<sent type="anno" lang="chi" page="94b" n="1">而法華最後之唱又豈徒然哉。由是觀之。</sent>
<sent type="anno" lang="kor" page=" 94b" n="1">法華 ᄆᆞᆺ 後ㅅ 마리 ᄯᅩ 엇뎨 ᄒᆞᆫ갓 ᄒᆞ시리오</sent>
<sent type="anno" lang="chi" page="94b" n="2">信有非思量分別所解者。存乎其間。</sent>
<sent type="anno" lang="kor" page=" 94b" n="2">일로 보건댄 眞實로 思量 分別의 아디 몯호ᇙ 거시 그 ᄉᆞᅀᅵ예 잇ᄂᆞ니</sent>
<sent type="anno" lang="chi" page="94b" n="3">而云不可言宣。固不誣矣。</sent>
<sent type="anno" lang="kor" page=" 94b" n="3">말로 펴디 몯ᄒᆞ리라 호미 거즛말 아니라</sent>
<sent type="anno" lang="chi" page="94b" n="4">則凡涉語言文字。皆為方便。</sent>
<sent type="anno" lang="kor" page=" 94b" n="4">믈읫 語言 文字애 브튼 거시 다 方便일ᄊᆡ</sent>
<sent type="anno" lang="chi" page="94b" n="5">故於正宗首標方便之名。深有旨也。</sent>
<sent type="anno" lang="kor" page=" 94b" n="5">正宗애 처ᅀᅥᆷ 方便 일훔 두미 기피 ᄠᅳᆮ 잇ᄂᆞ니라</sent>
<sent type="anno" lang="chi" page="94b" n="6">없음</sent>
<sent type="anno" lang="kor" page=" 94b" n="6">語ᄂᆞᆫ 마리라</sent>
<sent type="poem_num" page="94b" n="7">其二百七十五</sent>
<sent type="poem" lang="kor" page="94b-95a" n="8">三昧로 니르샤 妙法 아니 ^ 니ᄅᆞ실ᄊᆡ</sent>
<sent type="poem" lang="kor" page="95a" n="1">舍利弗이 請ᄒᆞᅀᆞᆸ더니</sent>
<sent type="poem" lang="kor" page="95a" n="2">四衆도 疑心ᄒᆞᆯᄊᆡ 妙法 닐오려 터시니</sent>
<sent type="poem" lang="kor" page="95a" n="3">增上慢이 믈러나ᅀᆞᄫᆞ니</sent>
<sent type="main" lang="chi" page="95a" n="4">爾時，世尊從三昧安詳而起，</sent>
<sent type="main" lang="kor" page="95a" n="4">그ᄢᅴ 世尊이 三昧로 겨샤 ᄌᆞᄂᆞᆨᄌᆞᄂᆞ기 니르샤</sent>
<sent type="main" lang="chi" page="95a-95b" n="5">告舍利弗：</sent>
<sent type="main" lang="kor" page="95a-95b" n="5">舍利弗ᄃᆞ려 ^ 니ᄅᆞ샤ᄃᆡ</sent>
<sent type="main" lang="chi" page="95b" n="1">「諸佛智慧甚深無量，</sent>
<sent type="main" lang="kor" page="95b" n="1">諸佛ㅅ 智慧 甚히 깁고 그지업스샤</sent>
<sent type="main" lang="chi" page="95b" n="2">其智慧門難解難入，</sent>
<sent type="main" lang="kor" page="95b" n="2">그 智慧門이 아로미 어려ᄫᅳ며 드루미 어려ᄫᅳ니</sent>
<sent type="main" lang="chi" page="95b" n="3">一切聲聞、辟支佛所不能知。</sent>
<sent type="main" lang="kor" page="95b" n="3">一切 聲聞 辟支佛의 能히 아디 몯호ᇙ 거시라</sent>
<sent type="anno" lang="chi" page="95b" n="4">雙歎二智一乘之深也。</sent><!--이하 출전: 妙法蓮華經解卷第一之二 http://tripitaka.cbeta.org/X30n0602_001 -->
<sent type="anno" lang="kor" page="95b" n="4">二智와 一乘의 기푸ᄆᆞᆯ 讚歎ᄒᆞ시니</sent>
<sent type="anno" lang="chi" page="95b" n="5">諸佛智慧指權實二智也。</sent>
<sent type="anno" lang="kor" page="95b" n="5">諸佛 智慧ᄂᆞᆫ 權 實 二智ᄅᆞᆯ ᄀᆞᄅᆞ치시니</sent>
<sent type="anno" lang="chi" page="95b" n="6">權智說法實智證法。</sent>
<sent type="anno" lang="kor" page="95b" n="6">權智ᄂᆞᆫ 法을 證ᄒᆞ시ᄂᆞ니라</sent>
<sent type="anno" lang="chi" page="95b-96a" n="7">其智慧門指一乘妙法也。</sent>
<sent type="anno" lang="kor" page="95b-96a" n="7">그 智^慧門ᄋᆞᆫ 一乘 妙法을 ᄀᆞᄅᆞ치시니라</sent>
<sent type="anno" lang="chi" page="96a" n="1">經初發緒獨因文殊。而出定輙告鶖子者。</sent>
<sent type="anno" lang="kor" page="96a" n="1">經 처ᅀᅥ믜 귿 내샤ᄆᆞᆯ 文殊를 브트시고 定에 나샤 鶖子ᄃᆞ려 니ᄅᆞ샤ᄆᆞᆫ</sent>
<sent type="anno" lang="chi" page="96a" n="2">此經以智立體</sent>
<sent type="anno" lang="kor" page="96a" n="2">이 經이 智로 읏드믈 셰여</sent>
<sent type="anno" lang="chi" page="96a" n="3">會權歸實。</sent>
<sent type="anno" lang="kor" page="96a" n="3">權을 뫼화 實에 가니</sent><!--영인본에서 '實에 가니'의 '에'는 '어'로, '가'는 '기'로 나타나지만 추정하여 보사함-->
<sent type="anno" lang="chi" page="96a" n="4">文殊為實智之首。鶖子為權智第一。</sent>
<sent type="anno" lang="kor" page="96a" n="4">文殊는 實智옛 머리오 鶖子ᄂᆞᆫ 權智 第一이니</sent>
<sent type="anno" lang="chi" page="96a" n="5">所以告之。意在引權入實也。</sent>
<sent type="anno" lang="kor" page="96a" n="5">니ᄅᆞ샤ᄆᆞᆫ 權을 ᅘᅧ 實에 드리시논 ᄠᅳ디라</sent>
<sent type="anno2" lang="chi" page="96a" n="6">亦云鶖子。母眼明淨如鶖(比由)鷺(來故)眼。</sent><!--출전: 翻譯名義集 第1卷 http://tripitaka.cbeta.org/zh-cn/T54n2131_001 -->
<sent type="anno2" lang="kor" page="96a" n="6">鶖子ᄂᆞᆫ 舍利弗의 어믜 누니 ᄇᆞᆰ고 조ᄒᆞ야 하야로비의 누니 ᄀᆞᆮᄒᆞᆯᄊᆡ 鶖子ㅣ라 ᄒᆞᄂᆞ니라</sent>
<sent type="main" lang="chi" page="96b" n="1">所以者何？</sent>
<sent type="main" lang="kor" page="96b" n="1">엇뎨어뇨 ᄒᆞ란ᄃᆡ</sent>
<sent type="main" lang="chi" page="96b" n="2">佛曾親近百千萬億無數諸佛，</sent>
<sent type="main" lang="kor" page="96b" n="2">부톄 아래 百千萬億 無數 諸佛ᄭᅴ 갓가ᄫᅵ ᄒᆞ야</sent>
<sent type="main" lang="chi" page="96b" n="3">盡行諸佛無量道法，</sent>
<sent type="main" lang="kor" page="96b" n="3">諸佛ㅅ 그지업슨 道法을 다 行ᄒᆞ야</sent>
<sent type="main" lang="chi" page="96b" n="4">勇猛精進名稱普聞，</sent>
<sent type="main" lang="kor" page="96b" n="4">勇猛히 精進ᄒᆞ야 名稱이 너비 들여</sent>
<sent type="main" lang="chi" page="96b" n="5">成就甚深未曾有法，</sent>
<sent type="main" lang="kor" page="96b" n="5">甚히 기픈 녜 업던 法을 일워</sent>
<sent type="main" lang="chi" page="96b" n="6">隨宜所說</sent>
<sent type="main" lang="kor" page="96b" n="6">맛다ᇰᄒᆞᆫ 고ᄃᆞᆯ 조차 니르논 마리</sent>
<sent type="main" lang="chi" page="96b-97a" n="7">意趣難解。</sent>
<sent type="main" lang="kor" page="96b-97a" n="7">ᄠᅳᆮ 아로미 어려ᄫᅳ니^라</sent>
<sent type="anno" lang="chi" page="97a" n="1">釋上智深法深之由也。</sent>
<sent type="anno" lang="kor" page="97a" n="1">우흿 智 기프며 法 기푼 주를 사기시니라</sent>
<sent type="anno" lang="chi" page="97a" n="2">親無數佛則所學之深。</sent>
<sent type="anno" lang="kor" page="97a" n="2">無數 佛을 갓가ᄫᅵ ᄒᆞ샤ᄆᆞᆫ ᄇᆡ호샤ᄆᆡ 기프샤미오</sent>
<sent type="anno" lang="chi" page="97a" n="3">行無量道則所造之深。</sent>
<sent type="anno" lang="kor" page="97a" n="3">그지업슨 道 行ᄒᆞ샤ᄆᆞᆫ 나ᅀᅡ가샤ᄆᆡ 기프샤미오</sent>
<sent type="anno" lang="chi" page="97a" n="4">勇猛精進則建志之深。名</sent>
<sent type="anno" lang="kor" page="97a" n="4">勇猛精進ᄒᆞ샤ᄆᆞᆫ ᄠᅳᆮ 셰샤ᄆᆡ 기프샤미오</sent>
<sent type="anno" lang="chi" page="97a" n="5">稱普聞則積德之深。</sent>
<sent type="anno" lang="kor" page="97a" n="5">名稱이 너비 들이샤ᄆᆞᆫ 德 싸ᄒᆞ샤ᄆᆡ 기프샤미오</sent>
<sent type="anno" lang="chi" page="97a" n="6">成就深法則所證之深。</sent>
<sent type="anno" lang="kor" page="97a" n="6">기픈 法 일우샤ᄆᆞᆫ 證ᄒᆞ샤ᄆᆡ 기프샤미오</sent>
<sent type="anno" lang="chi" page="97a" n="7">隨宜所說則方便之深。</sent>
<sent type="anno" lang="kor" page="97a" n="7">맛다ᇰ호ᄆᆞᆯ 조차 니ᄅᆞ샤ᄆᆞᆫ 方便ᄋᆡ 기프샤미니</sent>
<sent type="anno" lang="chi" page="97a" n="8">所以難解難入也。</sent>
<sent type="anno" lang="kor" page="97a" n="8">그럴ᄊᆡ 아로미 어려ᄫᅳ며 드로미 어려ᄫᅳ니라</sent>
<sent type="anno" lang="chi" page="97a" n="9">如此深歎者。</sent>
<sent type="anno" lang="kor" page="97a" n="9">이ᄀᆞ티 ᄀᆞ자ᇰ 讚歎ᄒᆞ샤ᄆᆞᆫ</sent>
<sent type="anno" lang="chi" page="97a" n="10">將以引權入實會三歸一。</sent>
<sent type="anno" lang="kor" page="97a" n="10">쟈ᇰᄎᆞ 權을 ᅘᅧ 實에 드리며 세흘 뫼화 ᄒᆞ나해 가게 ᄒᆞ시릴ᄊᆡ</sent>
<sent type="anno" lang="chi" page="97a-97b" n="11">欲發起二乘願慕也。</sent>
<sent type="anno" lang="kor" page="97a-97b" n="11">二乘의 願慕ᄅᆞᆯ 니^ᄅᆞ왇고져 ᄒᆞ시니라</sent>
<sent type="anno" lang="chi" page="97b" n="1">없음</sent>
<sent type="anno" lang="kor" page="97b" n="1">慕ᄂᆞᆫ ᄉᆞ라ᇰᄒᆞᆯ씨라</sent>
<sent type="main" lang="chi" page="97b" n="2">舍利弗！</sent>
<sent type="main" lang="kor" page="97b" n="2">舍利弗아</sent>
<sent type="main" lang="chi" page="97b" n="3">吾從成佛已來，種種因緣，種種譬喻，廣演言教</sent>
<sent type="main" lang="kor" page="97b" n="3">내 成佛ᄒᆞᆫ 後로 種種 因緣과 種種 譬喩로 言敎ᄅᆞᆯ 너비 불어</sent>
<sent type="anno" lang="kor" page="97b" n="4">譬ᄂᆞᆫ 가ᄌᆞᆯ벼 니를씨오 喩는 알욀씨라</sent>
<sent type="main" lang="chi" page="97b" n="5">無數方便，引導眾生</sent>
<sent type="main" lang="kor" page="97b" n="5">無數ᄒᆞᆫ 方便으로 衆生ᄋᆞᆯ 引導ᄒᆞ야</sent>
<sent type="main" lang="chi" page="97b" n="6">令離諸著。</sent>
<sent type="main" lang="kor" page="97b" n="6">諸著ᄋᆞᆯ 여희의 ᄒᆞ노니</sent>
<sent type="main" lang="chi" page="97b" n="7">所以者何？</sent>
<sent type="main" lang="kor" page="97b" n="7">엇뎨어뇨 ᄒᆞ란ᄃᆡ</sent>
<sent type="main" lang="chi" page="97b-98a" n="8">如來方便知見波羅蜜皆已具足。</sent>
<sent type="main" lang="kor" page="97b-98a" n="8">如來ᄂᆞᆫ ^ 方便 知見波羅蜜이 다 ᄀᆞᄌᆞᆯᄊᆡ니라</sent>
<sent type="anno" lang="chi" page="98a" n="1">方便波羅蜜權智也。知見波羅蜜實智也。</sent><!--생략된 앞 구절: 釋尊出興種種演說方便導生。皆由權實二智耳。-->
<sent type="anno" lang="kor" page="98a" n="1">方便波羅蜜ᄋᆞᆫ 權智오 知見波羅蜜ᄋᆞᆫ 實智니</sent>
<sent type="anno" lang="chi" page="98a" n="2">非權不能導生。</sent>
<sent type="anno" lang="kor" page="98a" n="2">權 아니면 衆生 引導 몯ᄒᆞ시리오</sent>
<sent type="anno" lang="chi" page="98a" n="3">非實不能離著。故</sent>
<sent type="anno" lang="kor" page="98a" n="3">實 아니면 著 여희에 몯ᄒᆞ시릴ᄊᆡ</sent>
<sent type="anno" lang="chi" page="98a" n="4">須兩具也。</sent>
<sent type="anno" lang="kor" page="98a" n="4">모로매 둘히 ᄀᆞ자ᅀᅡ ᄒᆞ리라</sent>
<sent type="anno" lang="chi" page="98a" n="5">諸著者。麤即六塵業。細即二乘法。</sent>
<sent type="anno" lang="kor" page="98a" n="5">諸著ᄋᆞᆫ 굴그면 六塵 業이오 ᄀᆞᄂᆞᆯ면 二乘 法이라</sent>
<sent type="main" lang="chi" page="98a" n="6">舍利弗！</sent>
<sent type="main" lang="kor" page="98a" n="6">舍利弗아</sent>
<sent type="main" lang="chi" page="98a" n="7">如來知見，廣大深遠，</sent>
<sent type="main" lang="kor" page="98a" n="7">如來ㅅ 知見이 넙고 크고 깁고 머러</sent>
<sent type="main" lang="chi" page="98a-98b" n="8">無量無礙，力、無所畏、禪定、解脫三昧，深入無際，</sent>
<sent type="main" lang="kor" page="98a-98b" n="8">無量과 無^碍와 力과 無所畏와 禪과 定과 解脫와 三昧예 기피 드러 ᄀᆞᆺ 업서</sent>
<sent type="main" lang="chi" page="98b" n="1">成就一切未曾有法。</sent>
<sent type="main" lang="kor" page="98b" n="1">一切 녜 업던 法을 일우니라</sent>
<sent type="anno" lang="chi" page="98b" n="2">如來真知見力。</sent>
<sent type="anno" lang="kor" page="98b" n="2">如來ㅅ 眞實ㅅ 知見力이</sent>
<sent type="anno" lang="chi" page="98b" n="3">廣無不容</sent>
<sent type="anno" lang="kor" page="98b" n="3">너부미 몯 드린 ᄃᆡ 업스시며</sent>
<sent type="anno" lang="chi" page="98b" n="4">深無不極。故</sent>
<sent type="anno" lang="kor" page="98b" n="4">기푸미 몯 다ᄃᆞᄅᆞᆫ ᄃᆡ 업스실ᄊᆡ</sent>
<sent type="anno" lang="chi" page="98b" n="5">四無量心四無礙辯。十力四無畏深禪大定。諸解脫法諸三昧門。</sent>
<sent type="anno" lang="kor" page="98b" n="5">四無量心과 四無碍辯과 十力과 四無畏와 기픈 禪과 큰 定과 여러 解脫法과 여러 三昧門애</sent>
<sent type="anno" lang="chi" page="98b-99a" n="6">一一深造實際。</sent>
<sent type="anno" lang="kor" page="98b-99a" n="6">낫나치 眞實ㅅ ᄀᆞᅀᅢ 기피 나^ᅀᅡ가샤</sent>
<sent type="anno" lang="chi" page="99a" n="1">凡一切未曾有法無不由此成就。</sent>
<sent type="anno" lang="kor" page="99a" n="1">믈읫 一切 녜 업던 法을 다 일로브터 일우시니</sent>
<sent type="anno" lang="chi" page="99a" n="2">葢是智也。攝一切法如空包色。</sent>
<sent type="anno" lang="kor" page="99a" n="2">이 智 一切 法을 모도자ᄇᆞ샤미 虛空이 비ᄎᆞᆯ ᄢᅳ류미 ᄀᆞᆮ고</sent><!--이 智■一切 法을-->
<sent type="anno" lang="chi" page="99a" n="3">融一切相如海納流。故</sent>
<sent type="anno" lang="kor" page="99a" n="3">一切 相ᄋᆞᆯ 노기샤미 바ᄅᆞ리 흐르는 믈 드료미 ᄀᆞᆮᄒᆞ실ᄊᆡ</sent>
<sent type="anno" lang="chi" page="99a" n="4">稱廣大深遠。</sent>
<sent type="anno" lang="kor" page="99a" n="4">넙고 크고 깁고 머다 ᄒᆞ시니라</sent>
<sent type="main" lang="chi" page="99a" n="5">舍利弗！如來能種種分別，</sent>
<sent type="main" lang="kor" page="99a" n="5">舍利弗아 如來 能히 種種ᄋᆞ로 ᄀᆞᆯᄒᆡ야</sent>
<sent type="main" lang="chi" page="99a" n="6">巧說諸法，言辭柔軟，</sent>
<sent type="main" lang="kor" page="99a" n="6">諸法을 工巧히 닐어 말ᄊᆞ미 보ᄃᆞ라ᄫᅡ</sent>
<sent type="main" lang="chi" page="99a" n="7">悅可眾心。</sent>
<sent type="main" lang="kor" page="99a" n="7">모ᄃᆞᆫ ᄆᆞᅀᆞ매 맛다ᇰ케 ᄒᆞᄂᆞ니</sent>
<sent type="anno" lang="chi" page="99a-99b" n="8">巧說三乘。曲狥機宜故言詞柔軟。</sent><!--원문: 如來真方便力。能分別萬法巧說三乘。曲狥機宜故言詞柔軟。稱適物性故悅可眾心。-->
<sent type="anno" lang="kor" page="99a-99b" n="8">工巧히 니ᄅᆞ샤ᄆᆞᆫ 機ᄅᆞᆯ 조차 ^ 三乘을 니ᄅᆞ실씨라</sent>
<sent type="main" lang="chi" page="99b" n="1">舍利弗！取要言之，</sent>
<sent type="main" lang="kor" page="99b" n="1">舍利弗아 모도아 니르건댄</sent>
<sent type="main" lang="chi" page="99b" n="2">無量無邊未曾有法，佛悉成就。</sent>
<sent type="main" lang="kor" page="99b" n="2">無量無邊ᄒᆞᆫ 녜 업던 法을 부톄 다 일우니라</sent>
<sent type="anno" lang="chi" page="99b" n="3">結二智德用也。</sent>
<sent type="anno" lang="kor" page="99b" n="3">二智의 德과 用과ᄅᆞᆯ 結ᄒᆞ니라</sent>
<sent type="anno" lang="chi" page="99b" n="4">없음</sent>
<sent type="anno" lang="kor" page="99b" n="4">結은 ᄆᆡᄌᆞᆯ씨니 모도 아니ᄅᆞᆯ씨라</sent>
<sent type="main" lang="chi" page="99b" n="5">「止，舍利弗！</sent>
<sent type="main" lang="kor" page="99b" n="5">말라 舍利弗아</sent>
<sent type="main" lang="chi" page="99b" n="6">不須復說。</sent>
<sent type="main" lang="kor" page="99b" n="6">구틔여 다시 니ᄅᆞ디 마라ᅀᅡ ᄒᆞ리라</sent>
<sent type="main" lang="chi" page="99b" n="7">所以者何？</sent>
<sent type="main" lang="kor" page="99b" n="7">엇뎨어뇨 ᄒᆞ란ᄃᆡ</sent>
<sent type="main" lang="chi" page="99b-100a" n="8">佛所成就第一希有難解之法。</sent>
<sent type="main" lang="kor" page="99b-100a" n="8">부텨 일우온 第一엣 希有ᄒᆞᆫ 아로미 ^ 어려ᄫᅳᆫ 法은</sent>
<sent type="main" lang="chi" page="100a" n="1">唯佛與佛乃能究盡諸法實相，</sent>
<sent type="main" lang="kor" page="100a" n="1">부텨와 부텨왜ᅀᅡ 能히 諸法 實相ᄋᆞᆯ 다 아ᄂᆞ니라</sent>
<sent type="anno" lang="chi" page="100a" n="2">止之不說益顯深妙也。</sent>
<sent type="anno" lang="kor" page="100a" n="2">말라 ᄒᆞ샤ᄆᆞᆫ 深妙ᄅᆞᆯ 더욱 나토시니라</sent>
<sent type="anno" lang="chi" page="100a" n="3">第一難解之法。即實相妙法。</sent>
<sent type="anno" lang="kor" page="100a" n="3">第一엣 아로미 어려ᄫᅳᆫ 法은 곧 實相妙法이니</sent>
<sent type="anno" lang="chi" page="100a" n="4">非言所及故不須復說。</sent>
<sent type="anno" lang="kor" page="100a" n="4">말ᄊᆞᄆᆡ 미추ᇙ ᄃᆡ 아닐ᄊᆡ 다시 니ᄅᆞ디 말라 ᄒᆞ시니라</sent>
<sent type="anno" lang="chi" page="100a" n="5">非意所到故希有難解。</sent>
<sent type="anno" lang="kor" page="100a" n="5">ᄠᅳ듸 다ᄃᆞ로ᇙ ᄃᆡ 아닐ᄊᆡ 希有ᄒᆞᆫ 아로미 어렵다 ᄒᆞ시니라</sent>
<sent type="anno" lang="chi" page="100a" n="6">非二乘所造故唯佛能究。</sent>
<sent type="anno" lang="kor" page="100a" n="6">二乘의 나ᅀᅡ가ᇙ ᄃᆡ 아닐ᄊᆡ 오직 부톄ᅀᅡ 能히 다 아ᄂᆞ다 ᄒᆞ시니라</sent>
<sent type="main" lang="chi" page="100a-100b" n="7">所謂諸法如是相，如是性，</sent>
<sent type="main" lang="kor" page="100a-100b" n="7">니ᄅᆞ논 諸法의 如是相과 如是^性과</sent>
<sent type="main" lang="chi" page="100b" n="1">如是體，如是力，如是作，如是因，</sent>
<sent type="main" lang="kor" page="100b" n="1">如是體와 如是力과 如是作과 如是因과</sent>
<sent type="main" lang="chi" page="100b" n="2">如是緣，如是果，如是報，如是本末究竟等。」</sent><!--이하 '爾時世尊欲重宣此義，而說偈言：'과 이어지는 게송은 언해되지 않음-->
<sent type="main" lang="kor" page="100b" n="2">如是緣과 如是果와 如是報와 如是本末究竟ᄃᆞᆯ히라</sent>
<sent type="anno" lang="chi" page="100b" n="3">上所謂實相者。即世間諸法性相體力本末究竟等是也。</sent>
<sent type="anno" lang="kor" page="100b" n="3">우희 닐온 實相이 곧 世間 諸法의 性 相 體 力 本末 究竟 等이 긔라</sent>
<sent type="anno" lang="chi" page="100b" n="4">可見為相。相本為性。</sent>
<sent type="anno" lang="kor" page="100b" n="4">보는 거시 相이오 相ㅅ 根源이 性이오</sent>
<sent type="anno" lang="chi" page="100b-101a" n="5">形具為體。利用為力。</sent>
<sent type="anno" lang="kor" page="100b-101a" n="5">얼굴 ᄀᆞ조미 體오 利히 ᄡᅮ미 力^이오</sent>
<sent type="anno" lang="chi" page="101a" n="1">乍起為作。資始為因。</sent>
<sent type="anno" lang="kor" page="101a" n="1">자ᇝ간 니로미 作이오 비르소미 因이오</sent>
<sent type="anno" lang="chi" page="101a" n="2">助因為緣。緣熟為果。</sent>
<sent type="anno" lang="kor" page="101a" n="2">因 도ᄫᅩ미 緣이오 緣 니그니 果ㅣ오</sent>
<sent type="anno" lang="chi" page="101a" n="3">應果為報。始終為本末。</sent>
<sent type="anno" lang="kor" page="101a" n="3">果 마ᄌᆞ니 報ㅣ오 처ᅀᅥᆷ과 乃終괘 本末이오</sent>
<sent type="anno" lang="chi" page="101a" n="4">窮盡為究竟。</sent>
<sent type="anno" lang="kor" page="101a" n="4">ᄒᆞᆫ 그테 다ᄃᆞ로미 究竟이니</sent>
<sent type="anno" lang="chi" page="101a" n="5">一切諸法不離此十。</sent>
<sent type="anno" lang="kor" page="101a" n="5">一切 諸法이 이 열헤 여희디 몯ᄒᆞᄂᆞ니</sent>
<sent type="anno" lang="chi" page="101a" n="6">亦各具此十也。</sent>
<sent type="anno" lang="kor" page="101a" n="6">ᄯᅩ 各各이 열히 ᄀᆞᄌᆞ니라</sent>
<sent type="anno" lang="chi" page="101a" n="7">如是者。隨事指法之辭。</sent>
<sent type="anno" lang="kor" page="101a" n="7">如是ᄂᆞᆫ 이ᄅᆞᆯ 조차셔 法을 ᄀᆞᄅᆞ쵼 마리니</sent>
<sent type="anno" lang="chi" page="101a" n="8">謂諸法有如是之相如是之性。</sent>
<sent type="anno" lang="kor" page="101a" n="8">諸法이 이 ᄀᆞᆮᄒᆞᆫ 相이 이시며 이 ᄀᆞᆮᄒᆞᆫ 性이 이시며</sent>
<sent type="anno" lang="chi" page="101a" n="9">乃至如是而始終。如是而窮盡。無非實相也。</sent>
<sent type="anno" lang="kor" page="101a" n="9">이ᄀᆞ티 究竟호매 니르리 實相 아니니 업다 혼 마리라</sent>
<sent type="anno" lang="chi" page="101a" n="10">即此而推</sent>
<sent type="anno" lang="kor" page="101a" n="10">이ᅌᅦ 나ᅀᅡ가 미러 보면</sent>
<sent type="anno" lang="chi" page="101a" n="11">現前種種。松直棘曲</sent>
<sent type="anno" lang="kor" page="101a" n="11">알ᄑᆡ 잇ᄂᆞᆫ 種種앳 소리 곧고 가ᄉᆡ 곱고</sent>
<sent type="anno" lang="chi" page="101a" n="12">鵠白烏黑。</sent>
<sent type="anno" lang="kor" page="101a" n="12">鵠이 ᄒᆡ오 가마귀 검고</sent>
<sent type="anno" lang="chi" page="101a-101b" n="13">竹如是翠華如是黃。</sent>
<sent type="anno" lang="kor" page="101a-101b" n="13">대 이ᄀᆞ^티 프르며 고지 이ᄀᆞ티 누르러</sent>
<sent type="anno" lang="chi" page="101b" n="1">凡即諸世諦之事無非實相也。</sent>
<sent type="anno" lang="kor" page="101b" n="1">믈읫 여러 가짓 世諦ㅅ 이레 나ᅀᅡ가 實相 아니니 업스니</sent>
<sent type="anno" lang="chi" page="101b" n="2">唯其即世諦而無非實相。故</sent>
<sent type="anno" lang="kor" page="101b" n="2">世諦예 나ᅀᅡ가ᄃᆡ 實相 아니니 업슬ᄊᆡ</sent>
<sent type="anno" lang="chi" page="101b" n="3">證之者當不虧其天真。</sent>
<sent type="anno" lang="kor" page="101b" n="3">證ᄒᆞᇙ 사ᄅᆞ미 天眞을 이저 ᄇᆞ리디 아니ᄒᆞ며</sent>
<sent type="anno" lang="chi" page="101b" n="4">不離其當體。</sent>
<sent type="anno" lang="kor" page="101b" n="4">當體ᄅᆞᆯ 여희디 아니ᄒᆞ야셔</sent>
<sent type="anno" lang="chi" page="101b" n="5">而默得於色心之外。</sent>
<sent type="anno" lang="kor" page="101b" n="5">色心 밧긔 ᄌᆞᆷᄌᆞ미 得ᄒᆞ리니</sent>
<sent type="anno" lang="chi" page="101b" n="6">是謂第一希有難解之法也。</sent>
<sent type="anno" lang="kor" page="101b" n="6">이ᄅᆞᆯ 닐온 第一엣 希有ᄒᆞᆫ 아로미 어려ᄫᅳᆫ 法이라</sent>
<sent type="anno" lang="chi" page="101b" n="7">舊約四聖六凡十法界而說。</sent>
<sent type="anno" lang="kor" page="101b" n="7">녯 사ᄅᆞ미 四聖 六凡 十法界로 닐오ᄃᆡ</sent>
<sent type="anno2" lang="chi" page="101b" n="8">없음</sent>
<sent type="anno2" lang="kor" page="101b" n="8">四聖ᄋᆞᆫ 부텨와 三乘괘오</sent>
<sent type="anno2" lang="chi" page="101b" n="9">없음</sent>
<sent type="anno2" lang="kor" page="101b" n="9">六凡은 六道ㅣ니</sent>
<sent type="anno2" lang="chi" page="101b" n="10">없음</sent>
<sent type="anno2" lang="kor" page="101b" n="10">어우러 十法界라</sent>
<sent type="anno" lang="chi" page="102a" n="1">以一界各具十如合為十界。</sent>
<sent type="anno" lang="kor" page="102a" n="1">一界 各各 十界 百如ㅣ ᄀᆞ자 모도아 十界 百如ㅣ오</sent>
<sent type="anno" lang="chi" page="102a" n="2">百如攝為百界千如。</sent>
<sent type="anno" lang="kor" page="102a" n="2">ᄯᅩ 모도아 百界 千如ㅣ오</sent>
<sent type="anno" lang="chi" page="102a" n="3">融之以至於無盡。此乃即實相。而明法性也。</sent>
<sent type="anno" lang="kor" page="102a" n="3">노겨 無盡호매 니르니 이ᄂᆞᆫ 實相애 나ᅀᅡ가 法性을 ᄇᆞᆯ기니라</sent>
<sent type="anno2" lang="chi" page="102a" n="4">一一界中雖復多派不出十如</sent><!--이하 출전: X31n0606_001 法華經科註 第1卷 http://tripitaka.cbeta.org/X31n0606_001 -->
<sent type="anno2" lang="kor" page="102a" n="4">界마다 十如에 남디 아니ᄒᆞ니</sent>
<sent type="anno2" lang="chi" page="102a" n="5">如地獄界當分自具相性乃至本末</sent>
<sent type="anno2" lang="kor" page="102a" n="5">地獄界 當ᄒᆞᆫ ᄯᅡ해 제 相性 本末 ᄀᆞᆺ고</sent>
<sent type="anno2" lang="chi" page="102a" n="6">亦具畜生界相性本末</sent>
<sent type="anno2" lang="kor" page="102a" n="6">ᄯᅩ 畜生界옛 相性 本末 ᄀᆞᆺ고</sent>
<sent type="anno2" lang="chi" page="102a" n="7">乃至具佛法界相性本末無有缺減</sent><!--이하 故阿毗曇婆沙云地獄之道成就他化天法即是其例 이어짐. 한문 분절은 재검토 필요함-->
<sent type="anno2" lang="kor" page="102a" n="7">佛法界옛 相性 本末 ᄀᆞ조매 니르러 이즌 ᄃᆡ 업스며</sent>
<sent type="anno2" lang="chi" page="102a-102b" n="8">餘九法界亦如是當知一一界皆互具餘九界十如</sent>
<sent type="anno2" lang="kor" page="102a-102b" n="8">녀느 九法界도 ᄯᅩ 이 ᄀᆞᆮᄒᆞ야 界마다 다 九界 十如ㅣ 잇ᄂᆞ^니</sent>
<sent type="anno2" lang="chi" page="102b" n="1">若照自位九界十如皆名為權</sent>
<sent type="anno2" lang="kor" page="102b" n="1">제 位옛 九界ᄅᆞᆯ 비취면 十如ㅣ 다 일후미 權이 ᄃᆞ외오</sent>
<sent type="anno2" lang="chi" page="102b" n="2">照其自位佛界十如名之為實</sent>
<sent type="anno2" lang="kor" page="102b" n="2">제 位옛 佛界ᄅᆞᆯ 비취면 十如ㅣ 일후미 實이 ᄃᆞ외ᄂᆞ니라</sent>
<sent type="anno2" lang="chi" page="102b" n="3">一中具無量無量中具一所以名為不可思議</sent>
<sent type="anno2" lang="kor" page="102b" n="3">一 中에 無量이 ᄀᆞᆺ고 無量 中에 一이 ᄀᆞᄌᆞᆯᄊᆡ 일후미 不可思議라</sent>
<sent type="anno" lang="chi" page="102b" n="4">又作三觀回互而釋。</sent>	<!--이하 출전: X30n0602_001 法華經要解 第1卷 -->
<sent type="anno" lang="kor" page="102b" n="4">ᄯᅩ 三觀ᄋᆞᆯ 서르 횟돌아 사교ᄃᆡ</sent><!--'ᄯᅩ'는 언해문에 'ᄮᅩ'로 나타나지만 탈획으로 보고 보사함-->
<sent type="anno" lang="chi" page="102b" n="5">空則是相如。</sent>
<sent type="anno" lang="kor" page="102b" n="5">空ᄋᆞᆫ 是相이 如ᄒᆞ고</sent>
<sent type="anno" lang="chi" page="102b" n="6">假則如是相。</sent>
<sent type="anno" lang="kor" page="102b" n="6">假ᄂᆞᆫ 如是相이오</sent>
<sent type="anno" lang="chi" page="102b" n="7">中則相如是。</sent>
<sent type="anno" lang="kor" page="102b" n="7">中은 相이 如是타 ᄒᆞ니</sent>
<sent type="anno" lang="chi" page="102b" n="8">此乃即實相而明觀智也。</sent>
<sent type="anno" lang="kor" page="102b" n="8">이ᄂᆞᆫ 實相애 나ᅀᅡ가 觀智ᄅᆞᆯ ᄇᆞᆯ기니</sent>
<sent type="anno" lang="chi" page="102b-103a" n="9">然此正明諸法實相。乃一乘極談。</sent>
<sent type="anno" lang="kor" page="102b-103a" n="9">그러나 이ᄂᆞᆫ 諸法 實相ᄋᆞᆯ 正히 ᄇᆞᆯ겨 一乘^ㅅ 至極ᄒᆞᆫ 마리라</sent>
<sent type="anno" lang="chi" page="103a" n="1">不應作如如理性釋之。</sent>
<sent type="anno" lang="kor" page="103a" n="1">如如ᄒᆞᆫ 理性ᄋᆞ로 사교미 몯ᄒᆞ리니</sent>
<sent type="anno" lang="chi" page="103a" n="2">況十如三觀方是大乘圓融之法。</sent>
<sent type="anno" lang="kor" page="103a" n="2">ᄒᆞᄆᆞᆯ며 十如 三觀ᄋᆞᆫ 大乘ㅅ 두려ᄫᅵ 노균 法이라</sent>
<sent type="anno" lang="chi" page="103a" n="3">於一乘實相同途異轍。</sent>
<sent type="anno" lang="kor" page="103a" n="3">一乘 實相애 길ᄒᆞᆫ ᄒᆞᆫ가지오 이ᄅᆞᆫ 다ᄅᆞ니</sent>
<sent type="anno" lang="chi" page="103a" n="4">達者審之。</sent>
<sent type="anno" lang="kor" page="103a" n="4">通達ᄒᆞᆫ 사ᄅᆞ미 ᄉᆞᆯ펴 보라</sent>
<sent type="main" lang="chi" page="103a" n="5">爾時大眾中，有諸聲聞漏盡阿羅漢，阿若憍陳如等千二百人，</sent>
<sent type="main" lang="kor" page="103a" n="5">그ᄢᅴ 大衆 中에 聲聞漏 다ᄋᆞᆫ 阿羅漢 阿若憍陳如 等 千二百 사ᄅᆞᆷ과</sent>
<sent type="main" lang="chi" page="103a-103b" n="6">及發聲聞、辟支佛心比丘、比丘尼、優婆塞、優婆夷，各作是念：</sent>
<sent type="main" lang="kor" page="103a-103b" n="6">聲聞 辟支佛 ᄆᆞᅀᆞᆷ 發ᄒᆞᆫ 比丘^ 比丘尼 優婆塞 優婆夷 各各 너교ᄃᆡ</sent>
<sent type="main" lang="chi" page="103b" n="1">「今者、世尊何故慇懃稱歎方便而作是言：</sent>
<sent type="main" lang="kor" page="103b" n="1">오ᄂᆞᆳ날 世尊이 엇던 젼ᄎᆞ로 方便을 브즈러니 일ᄏᆞ라 讚歎ᄒᆞ샤 니ᄅᆞ샤ᄃᆡ</sent>
<sent type="main" lang="chi" page="103b" n="2">『佛所得法甚深難解，</sent>
<sent type="main" lang="kor" page="103b" n="2">부텨 得혼 法이 甚히 기퍼 아로미 어려ᄫᅮ며</sent>
<sent type="main" lang="chi" page="103b" n="3">有所言說意趣難知，</sent>
<sent type="main" lang="kor" page="103b" n="3">니ᄅᆞ논 말 ᄠᅳ디 아로미 어려ᄫᅥ</sent>
<sent type="main" lang="chi" page="103b-104a" n="4">一切聲聞、辟支佛所不能及。』</sent>
<sent type="main" lang="kor" page="103b-104a" n="4">一切 聲聞 辟支^佛의 能히 밋디 몯ᄒᆞᇙ 배라 ᄒᆞ거시뇨</sent>
<sent type="main" lang="chi" page="104a" n="1">佛說一解脫義，我等亦得此法到於涅槃，</sent>
<sent type="main" lang="kor" page="104a" n="1">부텨 니르시논 解脫ᄋᆞᆯ 우리도 得ᄒᆞ야 涅槃애 다ᄃᆞ로니</sent>
<sent type="main" lang="chi" page="104a" n="2">而今不知是義所趣。」</sent>
<sent type="main" lang="kor" page="104a" n="2">오ᄂᆞᆳ날 이 ᄠᅳ들 몯 아ᅀᆞᄫᆞ리로다</sent>
<sent type="anno" lang="chi" page="104a" n="3">因佛歎解脫諸三昧。</sent>
<sent type="anno" lang="kor" page="104a" n="3">부톄 解脫ᄋᆞᆯ 讚歎ᄒᆞ실ᄊᆡ</sent>
<sent type="anno" lang="chi" page="104a" n="4">遂以二乘解脫等佛解脫。謂己已得。</sent>
<sent type="anno" lang="kor" page="104a" n="4">二乘 解脫로다가 부텻 解脫ᄋᆡ 가ᄌᆞᆯ벼 제 ᄒᆞ마 得호라 ᄒᆞ니</sent>
<sent type="anno" lang="chi" page="104a" n="5">不知二乘但離虗妄名為解脫。</sent>
<sent type="anno" lang="kor" page="104a" n="5">二乘은 다ᄆᆞᆫ 虛妄ᄋᆞᆯ 여희여 解脫이라 ᄒᆞᆯ ᄲᅮᆫ뎌ᇰ</sent>
<sent type="anno" lang="chi" page="104a" n="6">其實未得一切解脫也。</sent>
<sent type="anno" lang="kor" page="104a" n="6">實엔 一切 解脫ᄋᆞᆯ 몯 得ᄒᆞᆫ ᄃᆞᆯ 모ᄅᆞ니라</sent>
<sent type="main" lang="chi" page="104a-104b" n="7">爾時舍利弗知四眾心疑，自亦未了，</sent>
<sent type="main" lang="kor" page="104a-104b" n="7">그ᄢᅴ 舍^利弗이 四衆의 疑心도 알며 자내도 몰라</sent>
<sent type="main" lang="chi" page="104b" n="1">而白佛言：</sent>
<sent type="main" lang="kor" page="104b" n="1">부텻긔 ᄉᆞᆯᄫᅩᄃᆡ</sent>
<sent type="main" lang="chi" page="104b" n="2">「世尊！何因何緣慇懃稱歎諸佛第一方便、甚深微妙、難解之法？</sent>
<sent type="main" lang="kor" page="104b" n="2">世尊하 엇던 因緣으로 諸佛ㅅ 第一 方便과 甚深微妙ᄒᆞᆫ 아로미 어려ᄫᅳᆫ 法을 브즈러니 일ᄏᆞ라 讚歎ᄒᆞ시ᄂᆞ니ᅌᅵᆺ고</sent>
<sent type="main" lang="chi" page="104b-105a" n="3">我自昔來，未曾從佛聞如是說；</sent>
<sent type="main" lang="kor" page="104b-105a" n="3">내 아래브터 부텻긔 이런 마ᄅᆞᆯ 몯 듣ᄌᆞᄫᆞ^며</sent>
<sent type="main" lang="chi" page="105a" n="1">今者四眾咸皆有疑。</sent>
<sent type="main" lang="kor" page="105a" n="1">오ᄂᆞᆳ날 四衆ᄃᆞᆯ히 다 疑心ᄒᆞᄂᆞ니</sent>
<sent type="main" lang="chi" page="105a" n="2">唯願世尊敷演斯事。</sent>
<sent type="main" lang="kor" page="105a" n="2">願ᄒᆞᆫᄃᆞᆫ 世尊이 이 이ᄅᆞᆯ 펴 니르쇼셔</sent>
<sent type="main" lang="chi" page="105a" n="3">世尊何故慇懃稱歎甚深微妙難解之法？」</sent><!--이하 '爾時舍利弗欲重宣此義，而說偈言：'과 이어지는 게송은 언해되지 않음-->
<sent type="main" lang="kor" page="105a" n="3">世尊이 엇던 젼ᄎᆞ로 甚深微妙ᄒᆞᆫ 아로미 어려ᄫᅳᆫ 法을 브즈러니 일ᄏᆞ라 讚歎ᄒᆞ시ᄂᆞ니ᅌᅵᆺ고</sent>
<sent type="main" lang="chi" page="105a" n="4">爾時佛告舍利弗：</sent>
<sent type="main" lang="kor" page="105a" n="4">그ᄢᅴ 부톄 舍利弗ᄃᆞ려 니ᄅᆞ샤ᄃᆡ</sent>
<sent type="main" lang="chi" page="105a-105b" n="5">「止，止！不須復說。</sent>
<sent type="main" lang="kor" page="105a-105b" n="5">말라 말라 구틔여 다시 ^ 니ᄅᆞ디 마라ᅀᅡ ᄒᆞ리라</sent>
<sent type="main" lang="chi" page="105b" n="1">若說是事，一切世間諸天及人皆當驚疑。」</sent>
<sent type="main" lang="kor" page="105b" n="1">ᄒᆞ다가 이 일옷 니르면 一切 世間앳 諸天과 사ᄅᆞᆷ괘 다 놀라 疑心ᄒᆞ리라</sent>
<sent type="anno" lang="kor" page="105b" n="2">道ㅣ 크고 機 져글ᄊᆡ 놀라 疑心ᄒᆞ리라</sent>
<sent type="main" lang="chi" page="105b" n="3">舍利弗重白佛言：</sent>
<sent type="main" lang="kor" page="105b" n="3">舍利弗이 다시 ᄉᆞᆯᄫᅩᄃᆡ</sent>
<sent type="main" lang="chi" page="105b" n="4">「世尊，唯願說之，唯願說之！</sent>
<sent type="main" lang="kor" page="105b" n="4">世尊하 願ᄒᆞᆫᄃᆞᆫ 니르쇼셔 願ᄒᆞᆫᄃᆞᆫ 니르쇼셔</sent>
<sent type="main" lang="chi" page="105b" n="5">所以者何？</sent>
<sent type="main" lang="kor" page="105b" n="5">엇뎨어뇨 ᄒᆞ란ᄃᆡ</sent>
<sent type="main" lang="chi" page="105b-106a" n="6">是會無數百千萬億阿僧祇眾生，曾見諸佛，</sent>
<sent type="main" lang="kor" page="105b-106a" n="6">이 會옛 無數 百^千萬億 阿僧衹 衆生이 아래 諸佛을 보ᅀᆞᄫᅡ</sent>
<sent type="main" lang="chi" page="106a" n="1">諸根猛利，智慧明了，</sent>
<sent type="main" lang="kor" page="106a" n="1">諸根이 ᄂᆞᆯ캅고 智慧 ᄇᆞᆯ가</sent>
<sent type="main" lang="chi" page="106a" n="2">聞佛所說，則能敬信。」</sent>
<sent type="main" lang="kor" page="106a" n="2">부텻 마ᄅᆞᆯ 듣ᄌᆞᄫᆞ면 能히 恭敬ᄒᆞ야 信ᄒᆞᅀᆞᄫᆞ리ᅌᅵ다</sent><!--이하 '爾時舍利弗欲重宣此義，而說偈言：'과 게송은 언해되지 않음-->
<sent type="anno" lang="chi" page="106a" n="3">佛依小根而止。故獨言</sent>
<sent type="anno" lang="kor" page="106a" n="3">부텨는 小根을 브터 말이실ᄊᆡ 다ᄆᆞᆫ 니ᄅᆞ샤ᄃᆡ</sent>
<sent type="anno" lang="chi" page="106a" n="4">天人驚疑。</sent>
<sent type="anno" lang="kor" page="106a" n="4">天人이 놀라 疑心ᄒᆞ리라 ᄒᆞ시고</sent>
<sent type="anno" lang="chi" page="106a" n="5">身子依大根而請。故廣言</sent>
<sent type="anno" lang="kor" page="106a" n="5">舍利弗은 大根을 브터 請ᄒᆞᅀᆞᄫᆞᆯᄊᆡ 너비 닐오ᄃᆡ</sent>
<sent type="anno" lang="chi" page="106a" n="6">諸根明了。</sent>
<sent type="anno" lang="kor" page="106a" n="6">諸根이 ᄇᆞᆰ다 ᄒᆞ니라</sent>
<sent type="main" lang="chi" page="106a-106b" n="7">佛復止舍利弗：</sent>
<sent type="main" lang="kor" page="106a-106b" n="7">부톄 ᄯᅩ ^ 舍利弗을 말이샤ᄃᆡ</sent>
<sent type="main" lang="chi" page="106b" n="1">「若說是事，一切世間天、人、阿修羅皆當驚疑，</sent>
<sent type="main" lang="kor" page="106b" n="1">ᄒᆞ다가 이 이ᄅᆞᆯ 니르면 一切 世間앳 天 人 阿脩羅ㅣ 다 놀라 疑心ᄒᆞ며</sent>
<sent type="main" lang="chi" page="106b" n="2">增上慢比丘將墜於大坑。」</sent><!--이하 '爾時世尊重說偈言：'과 게송은 언해되지 않음-->
<sent type="main" lang="kor" page="106b" n="2">增上慢 比丘ㅣ 쟈ᇰᄎᆞ 큰 구데 ᄠᅥ러디리라</sent>
<sent type="anno" lang="kor" page="106b" n="3">큰 구데 ᄠᅥ러디다 호ᄆᆞᆫ 法 헐오 惡道애 ᄠᅥ디다 ᄒᆞᄃᆞᆺ ᄒᆞᆫ 마리라</sent>
<sent type="main" lang="chi" page="106b" n="4">爾時舍利弗重白佛言：</sent>
<sent type="main" lang="kor" page="106b" n="4">舍利弗이 다시 ᄉᆞᆯᄫᅩᄃᆡ</sent>
<sent type="main" lang="chi" page="106b-107a" n="5">「世尊！唯願說之，唯願說之！</sent>
<sent type="main" lang="kor" page="106b-107a" n="5">世尊하 願ᄒᆞᆫᄃᆞᆫ ^ 니르쇼셔 願ᄒᆞᆫᄃᆞᆫ 니르쇼셔</sent>
<sent type="main" lang="chi" page="107a" n="1">今此會中，如我等比百千萬億，世世已曾從佛受化。</sent>
<sent type="main" lang="kor" page="107a" n="1">이 모ᄃᆞᆫ 中에 우리 ᄒᆞᆫ가짓 百千萬億이 世世예 ᄒᆞ마 부텨를 졷ᄌᆞᄫᅡ 敎化ᄅᆞᆯ 受ᄒᆞᅀᆞᄫᅡ 잇ᄂᆞ니</sent>
<sent type="main" lang="chi" page="107a" n="2">如此人等，必能敬信，</sent>
<sent type="main" lang="kor" page="107a" n="2">이 ᄀᆞᆮᄒᆞᆫ 사ᄅᆞᆷᄃᆞᆯ히 반ᄃᆞ기 能히 恭敬ᄒᆞ야 信ᄒᆞᅀᆞᄫᅡ</sent>
<sent type="main" lang="chi" page="107a" n="3">長夜安隱，多所饒益。」</sent><!--이하 '爾時舍利弗欲重宣此義，而說偈言：'과 게송은 언해되지 않음-->
<sent type="main" lang="kor" page="107a" n="3">긴 바ᄆᆡ 便安ᄒᆞ야 饒益호미 만ᄒᆞ리ᅌᅵ다</sent>
<sent type="main" lang="chi" page="107a-107b" n="4">爾時世尊告舍利弗：</sent>
<sent type="main" lang="kor" page="107a-107b" n="4">그ᄢᅴ 世^尊이 舍利弗ᄃᆞ려 니ᄅᆞ샤ᄃᆡ</sent>
<sent type="main" lang="chi" page="107b" n="1">「汝已慇懃三請，豈得不說。</sent>
<sent type="main" lang="kor" page="107b" n="1">네 브즈러니 세 버늘 請ᄒᆞ거니 어드리 아니 니르료</sent>
<sent type="main" lang="chi" page="107b" n="2">汝今諦聽，善思念之，</sent>
<sent type="main" lang="kor" page="107b" n="2">네 차려 드러 이대 思念ᄒᆞ라</sent>
<sent type="main" lang="chi" page="107b" n="3">吾當為汝分別解說。」</sent>
<sent type="main" lang="kor" page="107b" n="3">내 너 爲ᄒᆞ야 ᄀᆞᆯᄒᆞ야 닐오리라</sent>
<sent type="main" lang="chi" page="107b" n="4">說此語時，會中有比丘、比丘尼、優婆塞、優婆夷五千人等，</sent>
<sent type="main" lang="kor" page="107b" n="4">이 말 니르실 쩌긔 모ᄃᆞᆫ 中에 比丘 比丘尼 優婆塞 優婆夷 五千 사ᄅᆞ미</sent>
<sent type="main" lang="chi" page="107b-108a" n="5">即從座起，禮佛而退。</sent>
<sent type="main" lang="kor" page="107b-108a" n="5">座^로셔 니러 부텻긔 禮數ᄒᆞᅀᆞᆸ고 믈러나니</sent>
<sent type="main" lang="chi" page="108a" n="1">所以者何？</sent>
<sent type="main" lang="kor" page="108a" n="1">엇뎨어뇨 ᄒᆞ란ᄃᆡ</sent>
<sent type="main" lang="chi" page="108a" n="2">此輩罪根深重及增上慢，</sent>
<sent type="main" lang="kor" page="108a" n="2">이 무리 罪根이 깁고 增上慢ᄒᆞ야</sent>
<sent type="main" lang="chi" page="108a" n="3">未得謂得、</sent>
<sent type="main" lang="kor" page="108a" n="3">몯 得혼 이ᄅᆞᆯ 得호라 너기며</sent>
<sent type="main" lang="chi" page="108a" n="4">未證謂證，</sent>
<sent type="main" lang="kor" page="108a" n="4">몯 證혼 이ᄅᆞᆯ 證호라 너겨</sent>
<sent type="main" lang="chi" page="108a" n="5">有如此失，是以不住。</sent>
<sent type="main" lang="kor" page="108a" n="5">이런 허므리 이실ᄊᆡ 잇디 몯ᄒᆞ거늘</sent>
<sent type="main" lang="chi" page="108a" n="6">世尊默然而不制止。</sent>
<sent type="main" lang="kor" page="108a" n="6">世尊이 ᄌᆞᆷᄌᆞᆷᄒᆞ샤 말이디 아니ᄒᆞ시니라</sent>
<sent type="anno" lang="chi" page="108a-108b" n="7">佛止不說俯為此輩故。</sent>
<sent type="anno" lang="kor" page="108a-108b" n="7">부톄 니ᄅᆞ디 아니ᄒᆞ샤ᄆᆞᆫ 이 무ᄅᆞᆯ 爲^ᄒᆞ실ᄊᆡ</sent>
<sent type="anno" lang="chi" page="108b" n="1">諸增慢儔果然退去。</sent>
<sent type="anno" lang="kor" page="108b" n="1">增上慢ᄃᆞᆯ히 果然 믈러나니</sent>
<sent type="anno" lang="chi" page="108b" n="2">然靈山勝集豈有凡材。</sent>
<sent type="anno" lang="kor" page="108b" n="2">그러나 靈山 노ᄑᆞᆫ 會集에 엇뎨 凡材 이시리오</sent>
<sent type="anno" lang="chi" page="108b" n="3">葢亦大權示迹。警進未學耳。</sent><!--이하 언해되지 않은 내용: 故宣師云。是知五千退席為進增慢之儔也。於法未得而謂已得。於道未證而謂已證。已實下而自增上。以慢法慢人曰增上慢。-->
<sent type="anno" lang="kor" page="108b" n="3">큰 權이 자최ᄅᆞᆯ 뵈야 末世옛 ᄇᆡ호ᇙ 사ᄅᆞᄆᆞᆯ 警戒ᄒᆞ야 나ᅀᅩ니라</sent>
<sent type="anno" lang="chi" page="108b" n="4">없음</sent>
<sent type="anno" lang="kor" page="108b" n="4">材ᄂᆞᆫ ᄡᅮᆯ 남기니 根機라 호미 ᄒᆞᆫ가지라</sent>
<sent type="main" lang="chi" page="108b" n="5">爾時佛告舍利弗：</sent>
<sent type="main" lang="kor" page="108b" n="5">그ᄢᅴ 부톄 舍利弗ᄃᆞ려 니ᄅᆞ샤ᄃᆡ</sent>
<sent type="main" lang="chi" page="108b" n="6">「我今此眾，無復枝葉，純有貞實。</sent>
<sent type="main" lang="kor" page="108b" n="6">내 이 衆이 ᄂᆞ외야 가지와 닙괘 업고 다 正ᄒᆞᆫ 여르미 잇ᄂᆞ니</sent>
<sent type="main" lang="chi" page="108b-109a" n="7">舍利弗！如是增上慢人，退亦佳矣。</sent>
<sent type="main" lang="kor" page="108b-109a" n="7">舍利弗아 이런 增上慢ᄒᆞᄂᆞᆫ 사^ᄅᆞᄆᆞᆫ 믈러가도 됴ᄒᆞ니라</sent>
<sent type="main" lang="chi" page="109a" n="1">汝今善聽，</sent>
<sent type="main" lang="kor" page="109a" n="1">네 이대 드르라</sent>
<sent type="main" lang="chi" page="109a" n="2">當為汝說。」</sent>
<sent type="main" lang="kor" page="109a" n="2">너 爲ᄒᆞ야 닐오리라</sent>
<sent type="main" lang="chi" page="109a" n="3">舍利弗言：</sent>
<sent type="main" lang="kor" page="109a" n="3">舍利弗이 ᄉᆞᆯᄫᅩᄃᆡ</sent>
<sent type="main" lang="chi" page="109a" n="4">「唯然，世尊！願樂欲聞。」</sent>
<sent type="main" lang="kor" page="109a" n="4">唯然 世尊하 願ᄒᆞᆫᄃᆞᆫ 듣ᄌᆞᆸ고져 ᄒᆞ노ᅌᅵ다</sent>
<sent type="anno" lang="kor" page="109a" n="5">唯ᄂᆞᆫ 恭敬ᄒᆞ야 對答ᄒᆞᆯ씨니</sent>
<sent type="anno" lang="kor" page="109a" n="6">唯然은 에ᇰ ᄒᆞᄃᆞᆺ ᄒᆞᆫ 마리라</sent>
<sent type="main" lang="chi" page="109a" n="7">佛告舍利弗：</sent>
<sent type="main" lang="kor" page="109a" n="7">부톄 舍利弗ᄃᆞ려 니ᄅᆞ샤ᄃᆡ</sent>
<sent type="main" lang="chi" page="109a" n="8">「如是妙法，</sent>
<sent type="main" lang="kor" page="109a" n="8">이 ᄀᆞᆮᄒᆞᆫ 妙法은</sent>
<sent type="anno" lang="chi" page="109a" n="9">直指妙法全體也。</sent>
<sent type="anno" lang="kor" page="109a" n="9">妙法의 全體ᄅᆞᆯ 바ᄅᆞ ᄀᆞᄅᆞ치시니라</sent>
<sent type="anno" lang="chi" page="109a-109b" n="10">下明一大事佛知見。</sent>
<sent type="anno" lang="kor" page="109a-109b" n="10">아래 一大事^ㅣ라 ᄒᆞ시며 佛知見이라 ᄒᆞ시며</sent>
<sent type="anno" lang="chi" page="109b" n="1">與所謂是法非思量分別所解者盡此矣。</sent><!--이하 언해되지 않은 내용: 直可非思量分別而解之。優曇此云靈瑞華。三千年一現。現則金輪王出。譬妙法為一大事時乃說之。-->
<sent type="anno" lang="kor" page="109b" n="1">이 法이 思量分別의 아로ᇙ 거시 아니라 ᄒᆞ샤미 이ᅌᅦ 다 니ᄅᆞ시니라</sent>
<sent type="main" lang="chi" page="109b" n="2">諸佛如來時乃說之，</sent>
<sent type="main" lang="kor" page="109b" n="2">諸佛如來 時節에ᅀᅡ 니르시ᄂᆞ니</sent>
<sent type="main" lang="chi" page="109b" n="3">如優曇鉢華，時一現耳。</sent>
<sent type="main" lang="kor" page="109b" n="3">優曇鉢華ㅣ 時節에ᅀᅡ ᄒᆞᆫ 번 現호미 ᄀᆞᆮᄒᆞ니라</sent>
<sent type="main" lang="chi" page="109b" n="4">舍利弗！汝等當信佛之所說，</sent>
<sent type="main" lang="kor" page="109b" n="4">舍利弗아 너희 부텻 마ᄅᆞᆯ 信ᄒᆞ야ᅀᅡ ᄒᆞ리라</sent>
<sent type="main" lang="chi" page="109b" n="5">言不虛妄。</sent>
<sent type="main" lang="kor" page="109b" n="5">말ᄊᆞ미 虛妄티 아니ᄒᆞ니라</sent>
<sent type="main" lang="chi" page="109b-110a" n="6">舍利弗！</sent>
<sent type="main" lang="kor" page="109b-110a" n="6">舍利^弗아</sent>
<sent type="main" lang="chi" page="110a" n="1">諸佛隨宜說法，意趣難解。</sent>
<sent type="main" lang="kor" page="110a" n="1">諸佛이 맛다ᇰᄒᆞᆯ 야ᅌᆞᆯ 조차 說法ᄒᆞ샤미 ᄠᅳ디 아로미 어려ᄫᅳ니라</sent>
<sent type="main" lang="chi" page="110a" n="2">所以者何？</sent>
<sent type="main" lang="kor" page="110a" n="2">엇뎨어뇨 ᄒᆞ란ᄃᆡ</sent>
<sent type="main" lang="chi" page="110a" n="3">我以無數方便，種種因緣、譬喻言辭，演說諸法。</sent>
<sent type="main" lang="kor" page="110a" n="3">내 無數 方便과 種種 因緣과 譬喩엣 말ᄊᆞᄆᆞ로 諸法을 너펴 니르노니</sent>
<sent type="main" lang="chi" page="110a" n="4">是法非思量分別之所能解，</sent>
<sent type="main" lang="kor" page="110a" n="4">이 法은 思量分別의 能히 아로ᇙ 배 아니니</sent>
<sent type="main" lang="chi" page="110a-110b" n="5">唯有諸佛乃能知之。</sent>
<sent type="main" lang="kor" page="110a-110b" n="5">오직 諸^佛이ᅀᅡ 能히 아ᄅᆞ시리라</sent>
<sent type="anno" lang="chi" page="110b" n="1">云我以方便演說。即明權也。</sent>
<sent type="anno" lang="kor" page="110b" n="1">方便으로 너펴 니ᄅᆞ노라 ᄒᆞ샤ᄆᆞᆫ 權을 ᄇᆞᆯ기시고</sent>
<sent type="anno" lang="chi" page="110b" n="2">云是法非思量所解。顯實也。</sent>
<sent type="anno" lang="kor" page="110b" n="2">思量ᄋᆞ로 아디 몯ᄒᆞ리라 ᄒᆞ샤ᄆᆞᆫ 實을 나토시니</sent>
<sent type="anno" lang="chi" page="110b" n="3">所以非思量分別者。離識情也。</sent><!--이하 언해되지 않은 내용: 唯佛能知。非二乘法也。-->
<sent type="anno" lang="kor" page="110b" n="3">思量分別 아닌 고ᄃᆞᆫ 識情을 여희니라</sent>
<sent type="main" lang="chi" page="110b" n="4">所以者何？</sent>
<sent type="main" lang="kor" page="110b" n="4">엇뎨어뇨 ᄒᆞ란ᄃᆡ</sent>
<sent type="main" lang="chi" page="110b" n="5">諸佛 世尊唯以一大事因緣故出現於世。</sent>
<sent type="main" lang="kor" page="110b" n="5">諸佛 世尊이 다ᄆᆞᆫ 一大事 因緣으로 世間애 나시ᄂᆞ니라</sent>
<sent type="anno" lang="chi" page="110b" n="6">一大事者。一乘妙法也。</sent>
<sent type="anno" lang="kor" page="110b" n="6">ᄒᆞᆫ 큰 이ᄅᆞᆫ 一乘 妙法이니</sent>
<sent type="anno" lang="chi" page="110b" n="7">即諸佛知見當人妙心。</sent>
<sent type="anno" lang="kor" page="110b" n="7">곧 諸佛 知見이시며 사ᄅᆞᄆᆡ게 當ᄒᆞ얀 妙心이오</sent>
<sent type="anno" lang="chi" page="110b-111a" n="8">萬法實相</sent>
<sent type="anno" lang="kor" page="110b-111a" n="8">萬^法엔 實相이니</sent>
<sent type="anno" lang="chi" page="111a" n="1">無二無三故曰一。</sent>
<sent type="anno" lang="kor" page="111a" n="1">둘 아니며 세 아닐ᄊᆡ ᄒᆞ나히라 ᄒᆞ고</sent>
<sent type="anno" lang="chi" page="111a" n="2">此非小緣故曰大事。</sent>
<sent type="anno" lang="kor" page="111a" n="2">죠고맛 因緣이 아닐ᄊᆡ 큰 이리라 ᄒᆞ니라</sent>
<sent type="main" lang="chi" page="111a" n="3">舍利弗！云何名諸佛 世尊唯以一大事因緣故出現於世？</sent>
<sent type="main" lang="kor" page="111a" n="3">舍利弗아 엇뎨 諸佛 世尊이 다ᄆᆞᆫ 一大事 因緣으로 世間애 나시ᄂᆞ다 ᄒᆞ거뇨</sent>
<sent type="main" lang="chi" page="111a-111b" n="4">諸佛 世尊，欲令眾生開佛知見，使得清淨故，出現於世；</sent>
<sent type="main" lang="kor" page="111a-111b" n="4">諸佛 世尊이 衆生ᄋᆞᆯ 부텻 知見을 여러 淸淨을 得게 호려 ᄒᆞ샤 世間애 나^시며</sent>
<sent type="main" lang="chi" page="111b" n="1">欲示眾生佛之知見故，出現於世；</sent>
<sent type="main" lang="kor" page="111b" n="1">衆生ᄋᆡ그ᅌᅦ 부텻 知見을 뵈요리라 ᄒᆞ샤 世間애 나시며</sent>
<sent type="main" lang="chi" page="111b" n="2">欲令眾生悟佛知見故，出現於世；</sent>
<sent type="main" lang="kor" page="111b" n="2">衆生ᄋᆞᆯ 부텻 知見을 알에 호려 ᄒᆞ샤 世間애 나시며</sent>
<sent type="main" lang="chi" page="111b" n="3">欲令眾生入佛知見道故，出現於世。</sent>
<sent type="main" lang="kor" page="111b" n="3">衆生ᄋᆞᆯ 부텻 知見道애 들에 호려 ᄒᆞ샤 世間애 나시ᄂᆞ니</sent>
<sent type="anno" lang="chi" page="111b" n="4">佛知見者。徹了實相真知真見也。</sent><!--언해되지 않은 앞 구절: 徵釋上義。明諸佛出興本懷也。-->
<sent type="anno" lang="kor" page="111b" n="4">부텻 知見은 實相ᄋᆞᆯ ᄉᆞᄆᆞᆺ 아ᄅᆞ시ᄂᆞᆫ 眞知 眞見이라</sent>
<sent type="anno" lang="chi" page="111b-112a" n="5">在法名一佛乘。</sent>
<sent type="anno" lang="kor" page="111b-112a" n="5">法으론 일후미 一佛乘^이오</sent>
<sent type="anno" lang="chi" page="112a" n="1">在因名一大事。</sent>
<sent type="anno" lang="kor" page="112a" n="1">因ᄋᆞ론 일후미 一大事ㅣ오</sent>
<sent type="anno" lang="chi" page="112a" n="2">在果名一切種智。</sent>
<sent type="anno" lang="kor" page="112a" n="2">果론 일후미 一切 種智니</sent>
<sent type="anno" lang="chi" page="112a" n="3">故曰諸佛因一大事故出興。</sent>
<sent type="anno" lang="kor" page="112a" n="3">그럴ᄊᆡ 諸佛이 一大事ᄅᆞᆯ 因ᄒᆞ야 니러나샤</sent>
<sent type="anno" lang="chi" page="112a" n="4">為一佛乘故說法。</sent>
<sent type="anno" lang="kor" page="112a" n="4">一佛乘을 爲ᄒᆞ야 說法ᄒᆞ샤</sent>
<sent type="anno" lang="chi" page="112a" n="5">欲令眾生開佛知見而究竟皆得一切種智也。</sent>
<sent type="anno" lang="kor" page="112a" n="5">衆生ᄋᆞᆯ 부텻 知見을 여러 ᄆᆞᄎᆞ매 다 一切 種智ᄅᆞᆯ 得게 호려 ᄒᆞ시니라</sent>
<sent type="anno" lang="chi" page="112a" n="6">此真知見生佛等有本來清淨。</sent>
<sent type="anno" lang="kor" page="112a" n="6">이 眞實ㅅ 知見은 衆生과 부텨왜 ᄒᆞᆫ가지로 두어 本來 淸淨ᄒᆞ거늘</sent>
<sent type="anno" lang="chi" page="112a" n="7">唯人以妄塵所染</sent>
<sent type="anno" lang="kor" page="112a" n="7">오직 사ᄅᆞ미 거츤 드트릐 더러이며</sent>
<sent type="anno" lang="chi" page="112a" n="8">無明所覆而自迷失。故</sent>
<sent type="anno" lang="kor" page="112a" n="8">無明의 두푸미 ᄃᆞ외야 제 몰라 일흘ᄊᆡ</sent>
<sent type="anno" lang="chi" page="112a" n="9">佛與開示</sent>
<sent type="anno" lang="kor" page="112a" n="9">부톄 여러 뵈샤</sent>
<sent type="anno" lang="chi" page="112a" n="10">使得其本來清淨者</sent>
<sent type="anno" lang="kor" page="112a" n="10">本來 淸淨ᄒᆞᆫ 거슬 得ᄒᆞ야</sent>
<sent type="anno" lang="chi" page="112a-112b" n="11">而自悟入不復迷失也。</sent>
<sent type="anno" lang="kor" page="112a-112b" n="11">제 아라 드러 ᄂᆞ외야 몰라 일티 아^니케 ᄒᆞ시ᄂᆞ니라</sent>
<sent type="anno" lang="chi" page="112b" n="1">開者破無明之封。</sent>
<sent type="anno" lang="kor" page="112b" n="1">여르시다 호ᄆᆞᆫ 無明ㅅ 거프를 허르실씨오</sent>
<sent type="anno" lang="chi" page="112b" n="2">蔀示者指所迷之真體。</sent>
<sent type="anno" lang="kor" page="112b" n="2">뵈시다 호ᄆᆞᆫ 모ᄅᆞ논 眞體ᄅᆞᆯ ᄀᆞᄅᆞ치실씨오</sent>
<sent type="anno" lang="chi" page="112b" n="3">悟者豁然洞視。</sent>
<sent type="anno" lang="kor" page="112b" n="3">아다 호ᄆᆞᆫ 훤히 ᄉᆞᄆᆞᆺ 볼씨오</sent>
<sent type="anno" lang="chi" page="112b" n="4">入者深造自得。而證一切種智。</sent>
<sent type="anno" lang="kor" page="112b" n="4">드다 호ᄆᆞᆫ 기피 나ᅀᅡ가 제 得ᄒᆞ야 一切 種智ᄅᆞᆯ 證ᄒᆞᆯ씨니</sent>
<sent type="anno" lang="chi" page="112b" n="5">是謂佛知見道也。</sent>
<sent type="anno" lang="kor" page="112b" n="5">이ᄅᆞᆯ 닐온 佛知見道ㅣ라</sent>
<sent type="main" lang="chi" page="112b" n="6">舍利弗！是為諸佛以一大事因緣故出現於世。」</sent>
<sent type="main" lang="kor" page="112b" n="6">舍利弗아 이 諸佛이 一大事 因緣으로 世間애 나샤미라</sent>
<sent type="main" lang="chi" page="112b" n="7">佛告舍利弗：</sent>
<sent type="main" lang="kor" page="112b" n="7">부톄 舍利弗ᄃᆞ려 니ᄅᆞ샤ᄃᆡ</sent>
<sent type="main" lang="chi" page="112b-113a" n="8">「諸佛如來但教化菩薩，</sent>
<sent type="main" lang="kor" page="112b-113a" n="8">諸佛如來 ^ 다ᄆᆞᆫ 菩薩ᄋᆞᆯ 敎化ᄒᆞ샤</sent>
<sent type="main" lang="chi" page="113a" n="1">諸有所作，常為一事，</sent>
<sent type="main" lang="kor" page="113a" n="1">믈읫 ᄒᆞ시논 이리 샤ᇰ녜 ᄒᆞᆫ 이ᄅᆞᆯ 爲ᄒᆞ샤</sent>
<sent type="main" lang="chi" page="113a" n="2">唯以佛之知見示悟眾生。</sent>
<sent type="main" lang="kor" page="113a" n="2">오직 부텻 知見으로 衆生ᄋᆞᆯ 뵈여 알외시ᄂᆞ니</sent>
<sent type="main" lang="chi" page="113a" n="3">舍利弗！如來但以一佛乘故，為眾生說法，</sent>
<sent type="main" lang="kor" page="113a" n="3">舍利弗아 如來 다ᄆᆞᆫ ᄒᆞᆫ 佛乘ᄋᆞ로 衆生 爲ᄒᆞ야 說法ᄒᆞ시디ᄫᅵ</sent>
<sent type="main" lang="chi" page="113a" n="4">無有餘乘，若二、若三。</sent>
<sent type="main" lang="kor" page="113a" n="4">녀나ᄆᆞᆫ 乘이 둘히며 세히 업스니라</sent>
<sent type="main" lang="chi" page="113a-113b" n="5">舍利弗！</sent>
<sent type="main" lang="kor" page="113a-113b" n="5">舍利^弗아</sent>
<sent type="main" lang="chi" page="113b" n="1">一切十方諸佛，法亦如是。</sent>
<sent type="main" lang="kor" page="113b" n="1">一切 十方 諸佛이 法이 ᄯᅩ 이 ᄀᆞᆮᄒᆞ시니라</sent>
<sent type="main" lang="chi" page="113b" n="2">「舍利弗！</sent>
<sent type="main" lang="kor" page="113b" n="2">舍利弗아</sent>
<sent type="main" lang="chi" page="113b" n="3">過去諸佛，以無量無數方便，種種因緣、譬喻言辭，而為眾生演說諸法，</sent>
<sent type="main" lang="kor" page="113b" n="3">過去 諸佛이 無量無數 方便과 種種 因緣과 譬喩엣 말ᄊᆞᄆᆞ로 衆生 爲ᄒᆞ야 諸法을 불어 니르시니</sent>
<sent type="main" lang="chi" page="113b" n="4">是法皆為一佛乘故。</sent>
<sent type="main" lang="kor" page="113b" n="4">이 法이 다 ᄒᆞᆫ 佛乘일ᄊᆡ</sent>
<sent type="main" lang="chi" page="114a" n="1">是諸眾生，從諸佛聞法，究竟皆得一切種智。</sent>
<sent type="main" lang="kor" page="114a" n="1">이 衆生ᄃᆞᆯ히 諸佛ᄭᅴ 法 듣ᄌᆞᄫᅡ 乃終에 다 一切 種智ᄅᆞᆯ 得ᄒᆞ리며</sent>
<sent type="main" lang="chi" page="114a" n="2">「舍利弗！</sent>
<sent type="main" lang="kor" page="114a" n="2">舍利弗아</sent>
<sent type="main" lang="chi" page="114a" n="3">未來諸佛當出於世，</sent>
<sent type="main" lang="kor" page="114a" n="3">未來 諸佛이 世間애 나샤</sent>
<sent type="main" lang="chi" page="114a" n="4">亦以無量無數方便，種種因緣、譬喻言辭，</sent>
<sent type="main" lang="kor" page="114a" n="4">ᄯᅩ 無量無數 方便과 種種 因緣과 譬喩엣 말ᄊᆞᄆᆞ로</sent>
<sent type="main" lang="chi" page="114a-114b" n="5">而為眾生演說諸法，</sent>
<sent type="main" lang="kor" page="114a-114b" n="5">衆生 爲ᄒᆞ야 諸法을 ^ 불어 니르시리니</sent>
<sent type="main" lang="chi" page="114b" n="1">是法皆為一佛乘故。</sent>
<sent type="main" lang="kor" page="114b" n="1">이 法이 다 ᄒᆞᆫ 佛乘일ᄊᆡ</sent>
<sent type="main" lang="chi" page="114b" n="2">是諸眾生，從佛聞法，究竟皆得一切種智。</sent>
<sent type="main" lang="kor" page="114b" n="2">이 衆生ᄃᆞᆯ히 부텻긔 法 듣ᄌᆞᄫᅡ 乃終에 다 一切 種智ᄅᆞᆯ 得ᄒᆞ리며</sent>
<sent type="main" lang="chi" page="114b" n="3">「舍利弗！</sent>
<sent type="main" lang="kor" page="114b" n="3">舍利弗아</sent>
<sent type="main" lang="chi" page="114b-115a" n="4">現在十方無量百千萬億佛土中，諸佛 世尊多所饒益</sent>
<sent type="main" lang="kor" page="114b-115a" n="4">現在 十方 無量 百千萬億 佛土 中엣 諸佛 世尊이 饒益ᄋᆞᆯ 만히 ᄒᆞ^샤</sent>
<sent type="main" lang="chi" page="115a" n="1">安樂眾生，</sent>
<sent type="main" lang="kor" page="115a" n="1">衆生ᄋᆞᆯ 安樂게 ᄒᆞ시ᄂᆞ니</sent>
<sent type="main" lang="chi" page="115a" n="2">是諸佛亦以無量無數方便，種種因緣、譬喻言辭，而為眾生演說諸法，</sent>
<sent type="main" lang="kor" page="115a" n="2">이 諸佛이 ᄯᅩ 無量無數 方便과 種種 因緣과 譬喩엣 말ᄊᆞᄆᆞ로 衆生 爲ᄒᆞ야 諸法을 불어 니르시ᄂᆞ니</sent>
<sent type="main" lang="chi" page="115a" n="3">是法皆為一佛乘故。</sent>
<sent type="main" lang="kor" page="115a" n="3">이 法이 다 ᄒᆞᆫ 佛乘일ᄊᆡ</sent>
<sent type="main" lang="chi" page="115a-115b" n="4">是諸眾生，從佛聞法，究竟皆得一切種智。</sent>
<sent type="main" lang="kor" page="115a-115b" n="4">이 衆生ᄃᆞᆯ히 부텻긔 法 듣ᄌᆞᄫᅡ 乃終에 ^ 다 一切 種智ᄅᆞᆯ 得ᄒᆞ리라</sent>
<sent type="anno" lang="chi" page="115b" n="1">雖說百千億無數諸法門。其實為一乘。</sent>
<sent type="anno" lang="kor" page="115b" n="1">비록 無數ᄒᆞᆫ 法門ᄋᆞᆯ 니ᄅᆞ시나 그 實은 ᄒᆞᆫ 乘이라</sent>
<sent type="anno" lang="chi" page="115b" n="2">一切種智即佛果智也。</sent>
<sent type="anno" lang="kor" page="115b" n="2">一切 種智ᄂᆞᆫ 佛果智라</sent>
<sent type="main" lang="chi" page="115b" n="3">「舍利弗！</sent>
<sent type="main" lang="kor" page="115b" n="3">舍利弗아</sent>
<sent type="main" lang="chi" page="115b" n="4">是諸佛但教化菩薩，</sent>
<sent type="main" lang="kor" page="115b" n="4">이 諸佛이 다ᄆᆞᆫ 菩薩ᄋᆞᆯ 敎化ᄒᆞ샤</sent>
<sent type="main" lang="chi" page="115b" n="5">欲以佛之知見示眾生故，</sent>
<sent type="main" lang="kor" page="115b" n="5">부텻 知見으로 衆生ᄋᆞᆯ 뵈오져 ᄒᆞ시며</sent>
<sent type="main" lang="chi" page="115b" n="6">欲以佛之知見悟眾生故，</sent>
<sent type="main" lang="kor" page="115b" n="6">부텻 知見으로 衆生ᄋᆞᆯ 알외오져 ᄒᆞ시며</sent>
<sent type="main" lang="chi" page="115b-116a" n="7">欲令眾生入佛之知見故。</sent>
<sent type="main" lang="kor" page="115b-116a" n="7">衆生^ᄋᆞᆯ 부텻 知見에 드리고져 ᄒᆞ시논 젼ᄎᆡ라</sent>
<sent type="main" lang="chi" page="116a" n="1">「舍利弗！</sent>
<sent type="main" lang="kor" page="116a" n="1">舍利弗아</sent>
<sent type="main" lang="chi" page="116a" n="2">我今亦復如是，知諸眾生有種種欲，深心所著，</sent>
<sent type="main" lang="kor" page="116a" n="2">나도 이 ᄀᆞᆮᄒᆞ야 衆生ᄃᆞᆯ히 種種 欲과 기픈 ᄆᆞᅀᆞᄆᆡ 著ᄒᆞᆫ ᄃᆞᆯ 아라</sent>
<sent type="anno" lang="chi" page="116a" n="3">或依濁業欲五塵著愛染。</sent><!--언해되지 않은 앞 구절: 我今說法皆式諸佛也。種種欲著者。-->
<sent type="anno" lang="kor" page="116a" n="3">흐린 業을 브트면 五塵ᄋᆞᆯ 欲ᄒᆞ야 ᄃᆞᅀᅩ매 貪著ᄒᆞ고</sent>
<sent type="anno" lang="chi" page="116a" n="4">或依淨業欲小果著二乘。</sent>
<sent type="anno" lang="kor" page="116a" n="4">조ᄒᆞᆫ 業을 브트면 小果ᄅᆞᆯ 欲ᄒᆞ야 二乘에 貪著ᄒᆞᆯ씨라</sent>
<sent type="main" lang="chi" page="116a-116b" n="5">隨其本性，以種種因緣、譬喻言辭，方便力而為說法。</sent>
<sent type="main" lang="kor" page="116a-116b" n="5">제 本性을 조차 種種 因緣과 譬喩^엣 말ᄊᆞᆷ과 方便力으로 說法ᄒᆞ노니</sent>
<sent type="main" lang="chi" page="116b " n="1">舍利弗！如此皆為得一佛乘、一切種智故。</sent>
<sent type="main" lang="kor" page="116b " n="1">舍利弗아 이 다 ᄒᆞᆫ 佛乘 一切 種智ᄅᆞᆯ 得게 ᄒᆞ논 젼ᄎᆡ라</sent>
<sent type="main" lang="chi" page="116b " n="2">「舍利弗！十方世界中，尚無二乘，何況有三。</sent>
<sent type="main" lang="kor" page="116b " n="2">舍利弗아 十方 世界예 二乘도 업거니 ᄒᆞᄆᆞᆯ며 세히 이시리여</sent>
<sent type="main" lang="chi" page="116b-117a" n="3">舍利弗！諸佛出於五濁惡世，</sent>
<sent type="main" lang="kor" page="116b-117a" n="3">舍利弗아 諸佛이 五濁惡世예 나^샤</sent>
<sent type="main" lang="chi" page="117a" n="1">所謂劫濁、煩惱濁、眾生濁、見濁、命濁。</sent>
<sent type="main" lang="kor" page="117a" n="1">劫濁 煩惱濁 衆生濁 見濁 命濁이니</sent>
<sent type="main" lang="chi" page="117a" n="2">如是，舍利弗！劫濁亂時，</sent>
<sent type="main" lang="kor" page="117a" n="2">이ᄀᆞ티 舍利弗아 劫濁 어즈러ᄫᅳᆫ 時節에</sent>
<sent type="main" lang="chi" page="117a" n="3">眾生垢重，慳貪嫉妬，成就諸不善根故，</sent>
<sent type="main" lang="kor" page="117a" n="3">衆生이 ᄠᆡ 므거ᄫᅥ 앗기며 貪ᄒᆞ며 새오ᄆᆞ로 여러 가짓 됴티 몯ᄒᆞᆫ 根源을 일울ᄊᆡ</sent>
<sent type="main" lang="chi" page="117a-117b" n="4">諸佛以方便力，於一佛乘分別說三。</sent>
<sent type="main" lang="kor" page="117a-117b" n="4">諸佛이 方便力으로 ᄒᆞᆫ 佛乘에 ^ ᄀᆞᆯᄒᆞ야 세흘 니르시ᄂᆞ니라</sent>
<sent type="anno" lang="chi" page="117b" n="1">五濁皆依性說。</sent><!--언해되지 않은 앞 구절: 此原聖人始以乘時濟導。不得已而說三。然要其終實為一乘耳。-->
<sent type="anno" lang="kor" page="117b" n="1">五濁ᄋᆞᆫ 다 性을 브터 니ᄅᆞ니</sent>
<sent type="anno" lang="chi" page="117b" n="2">性本淵澄五事交擾。起諸塵滓名濁。</sent>
<sent type="anno" lang="kor" page="117b" n="2">性이 本來 ᄆᆞᆰ거늘 다ᄉᆞᆺ 이리 어즈려 드트를 니ᄅᆞ와ᄃᆞᆯᄊᆡ 濁이라 ᄒᆞ니라</sent>
<sent type="anno" lang="chi" page="117b" n="3">所謂劫濁者。劫言時也。時多惡事混濁起業。</sent>
<sent type="anno" lang="kor" page="117b" n="3">劫濁ᄋᆞᆫ 劫은 時節이니 時節에 모딘 이리 만ᄒᆞ야 흐리워 業을 니ᄅᆞ와ᄃᆞᆯ씨라</sent>
<sent type="anno" lang="chi" page="117b" n="4">煩惱濁者。開即九十八使。總即貪嗔癡等五鈍。混濁障事。</sent>
<sent type="anno" lang="kor" page="117b" n="4">煩惱濁ᄋᆞᆫ 펴면 九十八使ㅣ오 모도면 貪 嗔 癡 等 五鈍이 흐리워 이ᄅᆞᆯ 마ᄀᆞᆯ씨라</sent>
<sent type="anno2" lang="chi" page="117b" n="5">없음</sent>
<sent type="anno2" lang="kor" page="117b" n="5">九十八使ᄂᆞᆫ 見惑 八十八使와 思惑 十使왜니</sent>
<sent type="anno2" lang="chi" page="117b" n="6">初釋見惑有八十八使</sent><!--이하 출전: P189n1629_005 天台四教儀集註（選錄「集註」本文） 第5卷 http://tripitaka.cbeta.org/P189n1629_005 -->
<sent type="anno2" lang="kor" page="117b" n="6">見惑 八十八使ᄂᆞᆫ</sent>
<sent type="anno2" lang="chi" page="117b-118a" n="7">所謂一身見二邊見三見取四戒取五邪見(已上利使)六貪七瞋八癡九慢十疑(已上鈍使)此十使歷三界四諦下增减不同成八十八謂欲界苦十使具足</sent>
<sent type="anno2" lang="kor" page="117b-118a" n="7">欲界옌 苦諦예 身^見 邊見 見取 戒取 邪見과 貪 嗔 癡 慢 疑와 十使ㅣ ᄀᆞᆺ고</sent>
<sent type="anno2" lang="chi" page="118a" n="1">集滅各七使除身見邊見戒取</sent>
<sent type="anno2" lang="kor" page="118a" n="1">集滅諦예 身見 邊見 戒取ㅣ 덜오 各各 七使ㅣ오</sent>
<sent type="anno2" lang="chi" page="118a" n="2">道諦八使除身見邊見</sent>
<sent type="anno2" lang="kor" page="118a" n="2">道諦예 身見 邊見 덜오 八使ㅣ니</sent>
<sent type="anno2" lang="chi" page="118a" n="3">四諦下合為三十二</sent>
<sent type="anno2" lang="kor" page="118a" n="3">어우러 三十二使ㅣ라</sent>
<sent type="anno2" lang="chi" page="118a" n="4">上二界四諦下餘皆如欲界</sent>
<sent type="anno2" lang="kor" page="118a" n="4">色界 無色界옌 欲界 ᄀᆞᆮ호ᄃᆡ</sent>
<sent type="anno2" lang="chi" page="118a" n="5">只於每諦下除瞋使故一界各有二十八</sent><!--+二界合為五十六并-->
<sent type="anno2" lang="kor" page="118a" n="5">諦마다 嗔을 덜면 各各 二十八使ㅣ니</sent>
<sent type="anno2" lang="chi" page="118a" n="6">前三十二合為八十八使也。</sent>
<sent type="anno2" lang="kor" page="118a" n="6">몬졧 三十二 조쳐 八十八使ㅣ 라</sent>
<sent type="anno2" lang="chi" page="118a" n="7">없음</sent>
<sent type="anno2" lang="kor" page="118a" n="7">思惑 十使ᄂᆞᆫ</sent>
<sent type="anno2" lang="chi" page="118a" n="8">謂欲界有貪瞋癡慢四種思惑</sent><!--이하 출전: 永樂北藏　第183冊 No.1615 大明三藏法數【明 一如等編集】第38卷 九十八使(出天台四教儀集註)-->
<sent type="anno2" lang="kor" page="118a" n="8">欲界옌 貪 嗔 癡 慢이오</sent>
<sent type="anno2" lang="chi" page="118a-118b" n="9">色界無色界各有貪癡慢三種思惑</sent>
<sent type="anno2" lang="kor" page="118a-118b" n="9">色界 無色^界옌 다 貪 癡 慢이니</sent>
<sent type="anno2" lang="chi" page="118b" n="1">三界思惑共為十使并前見惑八十八使合之而為九十八使也。</sent>
<sent type="anno2" lang="kor" page="118b" n="1">見惑 조쳐 九十八使ㅣ라</sent>
<mark type="section_begin">○</mark>
<sent type="anno2" lang="chi" page="118b" n="2">없음</sent>
<sent type="anno2" lang="kor" page="118b" n="2">法苑珠林에 닐오ᄃᆡ</sent>
<sent type="anno2" lang="chi" page="118b" n="3">迷理不同者。</sent><!--이하 출전: T53n2122_072 法苑珠林 第72卷 迷理部第三 http://tripitaka.cbeta.org/T53n2122_072 -->
<sent type="anno2" lang="kor" page="118b" n="3">理예 迷호미 ᄀᆞᆮ디 아니호ᄆᆞᆫ</sent>
<sent type="anno2" lang="chi" page="118b" n="4">良由眾生無始時來流轉生死</sent>
<sent type="anno2" lang="kor" page="118b" n="4">眞實로 衆生이 비르숨 업슨 時節브터 오매 죽사리예 그우녀</sent>
<sent type="anno2" lang="chi" page="118b" n="5">不能斷漏</sent>
<sent type="anno2" lang="kor" page="118b" n="5">能히 漏를 긋디 몯ᄒᆞ야</sent>
<sent type="anno2" lang="chi" page="118b" n="6">不得出世果。</sent>
<sent type="anno2" lang="kor" page="118b" n="6">出世果ᄅᆞᆯ 得디 몯ᄒᆞ야</sent>
<sent type="anno2" lang="chi" page="118b" n="7">致令十使煩惱</sent>
<sent type="anno2" lang="kor" page="118b" n="7">十使 煩惱ᄅᆞᆯ 닐위ᄂᆞ니</sent>
<sent type="anno2" lang="chi" page="118b" n="8">是能障業。</sent>
<sent type="anno2" lang="kor" page="118b" n="8">이ᄂᆞᆫ 能障業이오</sent>
<sent type="anno2" lang="chi" page="118b" n="9">四真諦法是所障理。</sent>
<sent type="anno2" lang="kor" page="118b" n="9">四眞諦法은 이ᄂᆞᆫ 所障理라</sent>
<sent type="anno2" lang="chi" page="118b" n="10">言四諦者。一苦。二集。三滅。四道。</sent>
<sent type="anno2" lang="kor" page="118b" n="10">四諦ᄂᆞᆫ 苦 集 滅 道ㅣ니</sent>
<sent type="anno2" lang="chi" page="118b-119a" n="11">具釋四諦因果次第大小同異者。恐文煩不述。</sent>
<sent type="anno2" lang="kor" page="118b-119a" n="11">四諦의 因果 次第 大小 同異ᄅᆞᆯ ᄀᆞ초 사교ᇙ뎬 어즈^러ᄫᅳᆯᄊᆡ</sent>
<sent type="anno2" lang="chi" page="119a" n="1">今且略釋其名令識因果。</sent>
<sent type="anno2" lang="kor" page="119a" n="1">안ᄌᆞᆨ 그 일후믈 멀톄 사겨 因果ᄅᆞᆯ 알에 ᄒᆞ노라</sent>
<sent type="anno2" lang="chi" page="119a" n="2">生滅無常理實是苦。</sent>
<sent type="anno2" lang="kor" page="119a" n="2">生滅이 無常ᄒᆞ야 理 實로 이 受苦ᄅᆞᄫᆡ야</sent>
<sent type="anno2" lang="chi" page="119a" n="3">逼迫行者名為苦諦。</sent>
<sent type="anno2" lang="kor" page="119a" n="3">行者ᄅᆞᆯ 다와도미 일후미 苦諦라</sent>
<sent type="anno2" lang="chi" page="119a" n="4">諦是實義。審爾不謬。故稱為諦。</sent>
<sent type="anno2" lang="kor" page="119a" n="4">諦ᄂᆞᆫ 實ᄒᆞᆫ ᄠᅳ디니 實ᄒᆞ야 거츠디 아니ᄒᆞᆯᄊᆡ 諦라 ᄒᆞ니</sent>
<sent type="anno2" lang="chi" page="119a" n="5">下三諦義同此一釋。</sent>
<sent type="anno2" lang="kor" page="119a" n="5">아랫 세 諦 ᄠᅳ디 ᄒᆞᆫ가지라</sent>
<sent type="anno2" lang="chi" page="119a" n="6">有漏善惡皆能生果。</sent>
<sent type="anno2" lang="kor" page="119a" n="6">漏 잇ᄂᆞᆫ 善惡이 다 能果ᄅᆞᆯ 내ᄂᆞ니</sent>
<sent type="anno2" lang="chi" page="119a" n="7">理是因集名為集諦。</sent>
<sent type="anno2" lang="kor" page="119a" n="7">理 因ᄒᆞ야 集ᄒᆞᆯᄊᆡ 일후미 集諦오</sent>
<sent type="anno2" lang="chi" page="119a" n="8">煩惱盡處名之為滅。</sent>
<sent type="anno2" lang="kor" page="119a" n="8">煩惱 다ᄋᆞᆫ ᄯᅡ히 일후미 滅이니</sent>
<sent type="anno2" lang="chi" page="119a" n="9">理實不生名為滅諦。</sent>
<sent type="anno2" lang="kor" page="119a" n="9">理 實로 나디 아니호미 일후미 滅諦오</sent>
<sent type="anno2" lang="chi" page="119a-119b" n="10">觀理除壅此實不虛。名為道諦。</sent>
<sent type="anno2" lang="kor" page="119a-119b" n="10">理ᄅᆞᆯ 보아 마고ᄆᆞᆯ 더러 이 實로 虛티 아니호미 일후미 道^諦라</sent>
<sent type="anno2" lang="chi" page="119b" n="1">若就一人論四諦者。</sent>
<sent type="anno2" lang="kor" page="119b" n="1">ᄒᆞᆫ 사ᄅᆞᄆᆡ게 나ᅀᅡ가 四諦ᄅᆞᆯ 論호ᇙ뎬</sent>
<sent type="anno2" lang="chi" page="119b" n="2">謂此身心苦之與樂有漏報邊。是其苦諦。</sent>
<sent type="anno2" lang="kor" page="119b" n="2">몸과 ᄆᆞᅀᆞᆷ괏 苦와 樂과ᄋᆡ 漏 잇ᄂᆞᆫ 報ㅅ ᄀᆞᅀᅵ 이 苦諦오</sent>
<sent type="anno2" lang="chi" page="119b" n="3">若不觀理所起善惡。乃至八禪。是其集諦。</sent>
<sent type="anno2" lang="kor" page="119b" n="3">ᄒᆞ다가 理ᄅᆞᆯ 보디 몯ᄒᆞ면 니ᄅᆞ왇논 善惡과 八禪에 니르리 이 集諦오</sent>
<sent type="anno2" lang="chi" page="119b" n="4">若觀身心生滅無我。即此觀智。是其道諦。</sent>
<sent type="anno2" lang="kor" page="119b" n="4">身心ᄋᆡ 生滅이 나 업슨 ᄃᆞᆯ 보면 곧 이 觀智 이 道諦오</sent>
<sent type="anno2" lang="chi" page="119b" n="5">因此道智見無我時。惑斷之處。則是滅諦。</sent>
<sent type="anno2" lang="kor" page="119b" n="5">이 道智 나 업수믈 보ᇙ 저글 因ᄒᆞ야 惑 그츤 ᄯᅡ히 滅諦라</sent>
<sent type="anno2" lang="chi" page="119b" n="6">言迷理者。論說不同。</sent>
<sent type="anno2" lang="kor" page="119b" n="6">迷理 닐오미 議論이 ᄀᆞᆮ디 아니ᄒᆞ나</sent>
<sent type="anno2" lang="chi" page="119b" n="7">若依毘曇論云。</sent>
<sent type="anno2" lang="kor" page="119b" n="7">毘曇論ᄋᆞᆯ 브투ᇙ딘댄 닐오ᄃᆡ</sent>
<sent type="anno2" lang="chi" page="119b" n="8">身見邊見唯迷苦諦。</sent>
<sent type="anno2" lang="kor" page="119b" n="8">身見 邊見은 오직 苦諦ᄅᆞᆯ 迷ᄒᆞᄂᆞ니</sent>
<sent type="anno2" lang="chi" page="119b-120a" n="9">謂凡夫皆執苦報為我。</sent>
<sent type="anno2" lang="kor" page="119b-120a" n="9">凡夫ㅣ 다 ^ 苦報ᄅᆞᆯ 자바 나ᄅᆞᆯ 사ᄆᆞᆯᄊᆡ</sent>
<sent type="anno2" lang="chi" page="120a" n="1">是故身見緣苦諦生。</sent>
<sent type="anno2" lang="kor" page="120a" n="1">身見이 苦諦ᄅᆞᆯ 브터 나니라</sent>
<sent type="anno2" lang="chi" page="120a" n="2">依身苦報計斷計常。</sent>
<sent type="anno2" lang="kor" page="120a" n="2">모ᄆᆡ 苦報ᄅᆞᆯ 브터셔 斷ᄋᆞᆯ 혜며 常ᄋᆞᆯ 혤ᄊᆡ</sent>
<sent type="anno2" lang="chi" page="120a" n="3">是故邊見亦迷苦生。</sent>
<sent type="anno2" lang="kor" page="120a" n="3">邊見이 ᄯᅩ 苦ᄅᆞᆯ 迷ᄒᆞ야 나니라</sent>
<sent type="anno2" lang="chi" page="120a" n="4">故雜心論云。</sent>
<sent type="anno2" lang="kor" page="120a" n="4">그럴ᄊᆡ 雜心論애 닐오ᄃᆡ</sent>
<sent type="anno2" lang="chi" page="120a" n="5">身邊二見果處起故。</sent>
<sent type="anno2" lang="kor" page="120a" n="5">身 邊 二見이 果ㅅ 고대 닐ᄊᆡ</sent>
<sent type="anno2" lang="chi" page="120a" n="6">唯迷苦諦。</sent>
<sent type="anno2" lang="kor" page="120a" n="6">오직 苦諦ᄅᆞᆯ 迷ᄒᆞᄂᆞ니</sent>
<sent type="anno2" lang="chi" page="120a" n="7">凡計罪福是我所作。</sent>
<sent type="anno2" lang="kor" page="120a" n="7">믈읫 혜요ᄃᆡ 罪福이 내ᄋᆡ 짓논 배라 ᄒᆞ고</sent>
<sent type="anno2" lang="chi" page="120a" n="8">不將善惡業因為我。</sent>
<sent type="anno2" lang="kor" page="120a" n="8">善惡業 因으로 날 삼디 아니ᄒᆞᆯᄊᆡ</sent>
<sent type="anno2" lang="chi" page="120a" n="9">是故身見不依集起。</sent>
<sent type="anno2" lang="kor" page="120a" n="9">身見이 集을 브터 니디 아니ᄒᆞ니</sent>
<sent type="anno2" lang="chi" page="120a" n="10">知集非我不名迷集。</sent>
<sent type="anno2" lang="kor" page="120a" n="10">集이 나 아닌 ᄃᆞᆯ 알ᄊᆡ 集ᄋᆞᆯ 迷타 일훔 지티 아니ᄒᆞ니라</sent>
<sent type="anno2" lang="chi" page="120a-120b" n="11">邊見依身亦不依集。</sent>
<sent type="anno2" lang="kor" page="120a-120b" n="11">邊見이 身ᄋᆞᆯ 븓고 ᄯᅩ 集ᄋᆞᆯ 븓디 아^니ᄒᆞ며</sent>
<sent type="anno2" lang="chi" page="120b" n="1">又亦不將滅道為我</sent>
<sent type="anno2" lang="kor" page="120b" n="1">ᄯᅩ 滅道로 날 삼디 아니ᄒᆞ야</sent>
<sent type="anno2" lang="chi" page="120b" n="2">計斷計常。義皆同此。</sent>
<sent type="anno2" lang="kor" page="120b" n="2">斷ᄋᆞᆯ 혜며 常ᄋᆞᆯ 혜요미 ᄠᅳ디 다 이 ᄀᆞᆮᄒᆞᆯᄊᆡ</sent>
<sent type="anno2" lang="chi" page="120b" n="3">是故身邊唯依苦報名迷苦諦。</sent>
<sent type="anno2" lang="kor" page="120b" n="3">身邊이 오직 苦報ᄅᆞᆯ 브터 일후믈 苦諦ᄅᆞᆯ 迷타 ᄒᆞ니라</sent>
<sent type="anno2" lang="chi" page="120b" n="4">若論戒取迷苦及道。</sent>
<sent type="anno2" lang="kor" page="120b" n="4">戒取를 論호ᇙ뎬 苦와 道와ᄅᆞᆯ 迷ᄒᆞ니</sent>
<sent type="anno2" lang="chi" page="120b" n="5">謂有愚人直爾聞說。精勤苦行能斷生死。</sent>
<sent type="anno2" lang="kor" page="120b" n="5">어린 사ᄅᆞ미 ᄒᆞᆫ갓 精勤苦行이 能히 生死ᄅᆞᆯ 긋ᄂᆞ니라 니ᄅᆞ거늘</sent>
<sent type="anno2" lang="chi" page="120b" n="6">不知此說。曉夜勵心。</sent>
<sent type="anno2" lang="kor" page="120b" n="6">듣고 이 마ᄅᆞᆯ 몰라 밤나재 ᄆᆞᅀᆞᆷ ᄡᅥ</sent>
<sent type="anno2" lang="chi" page="120b" n="7">勤觀苦空。方斷生死。</sent>
<sent type="anno2" lang="kor" page="120b" n="7">브즈러니 苦空 보아 生死ᄅᆞᆯ ᄀᆞᆺ 그처 ᄇᆞ리고</sent>
<sent type="anno2" lang="chi" page="120b" n="8">即謂事中苦身是道。</sent>
<sent type="anno2" lang="kor" page="120b" n="8">곧 너교ᄃᆡ 잀 中에 몸 受苦호미 道ㅣ라 ᄒᆞ고</sent>
<sent type="anno2" lang="chi" page="120b" n="9">不知身苦非是聖道。</sent>
<sent type="anno2" lang="kor" page="120b" n="9">몸 受苦호미 聖道 아닌 ᄃᆞᆯ 모ᄅᆞᆯᄊᆡ</sent>
<sent type="anno2" lang="chi" page="120b-121a" n="10">是故戒取迷苦諦生。</sent>
<sent type="anno2" lang="kor" page="120b-121a" n="10">戒取ㅣ 苦諦ᄅᆞᆯ ^ 迷ᄒᆞ야 나니라</sent>
<sent type="anno2" lang="chi" page="121a" n="1">或有不將身苦為道。</sent>
<sent type="anno2" lang="kor" page="121a" n="1">시혹 몸 受苦ᄅᆞᆯ 자바 道 삼디 아니ᄒᆞ고</sent>
<sent type="anno2" lang="chi" page="121a" n="2">直執戒等福行為道。</sent>
<sent type="anno2" lang="kor" page="121a" n="2">ᄒᆞᆫ갓 戒 等 福行ᄋᆞᆯ 자바 道 사ᄆᆞ니</sent>
<sent type="anno2" lang="chi" page="121a" n="3">此將集因轉將為道。</sent>
<sent type="anno2" lang="kor" page="121a" n="3">이ᄂᆞᆫ 集因ᄋᆞᆯ 자바 옮겨 가져다가 道 사ᄆᆞ니</sent>
<sent type="anno2" lang="chi" page="121a" n="4">如此戒取名迷道諦。</sent>
<sent type="anno2" lang="kor" page="121a" n="4">이 ᄀᆞᆮᄒᆞᆫ 戒取는 일후미 道諦ᄅᆞᆯ 迷호미라</sent>
<sent type="anno2" lang="chi" page="121a" n="5">理實凡愚</sent>
<sent type="anno2" lang="kor" page="121a" n="5">理 實로 凡愚ᄒᆞ야</sent>
<sent type="anno3" lang="chi" page="121a" n="6">없음</sent>
<sent type="anno3" lang="kor" page="121a" n="6">愚는 어릴씨라</sent>
<sent type="anno2" lang="chi" page="121a" n="7">不識集因。妄執為道。</sent>
<sent type="anno2" lang="kor" page="121a" n="7">集因ᄋᆞᆯ 몰라 거츠리 자바 道 사ᄆᆞ란ᄃᆡ</sent>
<sent type="anno2" lang="chi" page="121a" n="8">應是迷集。</sent>
<sent type="anno2" lang="kor" page="121a" n="8">集ᄋᆞᆯ 迷타 호ᇙ디언마ᄅᆞᆫ</sent>
<sent type="anno2" lang="chi" page="121a-121b" n="9">但彼迷心不計福行以為集因。</sent>
<sent type="anno2" lang="kor" page="121a-121b" n="9">오직 뎌 迷惑ᄒᆞᆫ ᄆᆞᅀᆞ매 福行ᄋᆞᆯ 혜여 集因ᄋᆞᆯ 삼디 아니^ᄒᆞ고</sent>
<sent type="anno2" lang="chi" page="121b" n="1">方轉為道。</sent>
<sent type="anno2" lang="kor" page="121b" n="1">옮겨다가 道ᄅᆞᆯ 사ᄆᆞᆯᄊᆡ</sent>
<sent type="anno2" lang="chi" page="121b" n="2">是故不得名為迷集。</sent>
<sent type="anno2" lang="kor" page="121b" n="2">集ᄋᆞᆯ 迷타 일훔 지티 몯ᄒᆞᄂᆞ니</sent>
<sent type="anno2" lang="chi" page="121b" n="3">不同計苦以為道者。將苦為道。</sent>
<sent type="anno2" lang="kor" page="121b" n="3">苦ᄅᆞᆯ 혜여 道 삼ᄂᆞᆫ 사ᄅᆞ미 苦ᄅᆞᆯ 자바 道 사몸과 ᄀᆞᆮ디 아니ᄒᆞᆯᄊᆡ</sent>
<sent type="anno2" lang="chi" page="121b" n="4">故名迷苦。</sent>
<sent type="anno2" lang="kor" page="121b" n="4">苦ᄅᆞᆯ 迷타 일훔 지ᄒᆞ니라</sent>
<sent type="anno2" lang="chi" page="121b" n="5">是故戒取。有迷苦者。有迷道者。</sent>
<sent type="anno2" lang="kor" page="121b" n="5">이럴ᄊᆡ 戒取ㅣ 迷苦ᄒᆞ리도 이시며 迷道ᄒᆞ리도 잇고</sent>
<sent type="anno2" lang="chi" page="121b" n="6">不迷於集。</sent>
<sent type="anno2" lang="kor" page="121b" n="6">集에 迷티 아니ᄒᆞᄂᆞ니라</sent>
<sent type="anno2" lang="chi" page="121b" n="7">滅是聖果。</sent>
<sent type="anno2" lang="kor" page="121b" n="7">滅은 聖果ㅣ라</sent>
<sent type="anno2" lang="chi" page="121b" n="8">眾生所求。</sent>
<sent type="anno2" lang="kor" page="121b" n="8">衆生ᄋᆡ 求ᄒᆞ논 거시라</sent>
<sent type="anno2" lang="chi" page="121b" n="9">不取惑滅。為道因行。</sent>
<sent type="anno2" lang="kor" page="121b" n="9">惑滅을 가져다가 道因行ᄋᆞᆯ 삼디 아니ᄒᆞᆯᄊᆡ</sent>
<sent type="anno2" lang="chi" page="121b" n="10">是故戒取不名迷滅。</sent>
<sent type="anno2" lang="kor" page="121b" n="10">戒取ㅣ 滅을 迷타 일훔 지티 아니ᄒᆞ니라</sent>
<sent type="anno2" lang="chi" page="121b" n="11">若論邪見見取及疑。</sent>
<sent type="anno2" lang="kor" page="121b" n="11">邪見과 見取와 疑와 論호ᇙ뎬</sent>
<sent type="anno2" lang="chi" page="121b-122a" n="12">此三皆悉通迷四諦。</sent>
<sent type="anno2" lang="kor" page="121b-122a" n="12">이 세히 다 四諦ᄅᆞᆯ ᄉᆞᄆᆞᆺ ^ 迷ᄒᆞ니</sent>
<sent type="anno2" lang="chi" page="122a" n="1">所謂邪見。謗無因果。</sent>
<sent type="anno2" lang="kor" page="122a" n="1">邪見은 因果ᄅᆞᆯ 업스니라 비우ᅀᅥ</sent>
<sent type="anno2" lang="chi" page="122a" n="2">該凡及聖。是故通迷。</sent>
<sent type="anno2" lang="kor" page="122a" n="2">凡과 聖과ᄅᆞᆯ ᄀᆞ초 헐ᄊᆡ ᄉᆞᄆᆞᆺ 迷ᄒᆞ고</sent>
<sent type="anno2" lang="chi" page="122a" n="3">若論見取。</sent>
<sent type="anno2" lang="kor" page="122a" n="3">見取를 論호ᇙ뎬</sent>
<sent type="anno2" lang="chi" page="122a" n="4">於自身報取為第一。即為迷苦。</sent>
<sent type="anno2" lang="kor" page="122a" n="4">제 모ᇝ 報ᄅᆞᆯ 가져다가 第一ᄋᆞᆯ 사ᄆᆞ니 곧 迷苦ㅣ오</sent>
<sent type="anno2" lang="chi" page="122a" n="5">於事善業計為第一。即名迷集。</sent>
<sent type="anno2" lang="kor" page="122a" n="5">일 善業에 혜여 第一ᄋᆞᆯ 사ᄆᆞ니 일후미 迷集이오</sent>
<sent type="anno2" lang="chi" page="122a" n="6">若取梵天無想天等以為涅槃。名為迷滅。</sent>
<sent type="anno2" lang="kor" page="122a" n="6">梵天 無想天 等을 가져다가 涅槃ᄋᆞᆯ 사ᄆᆞ니 일후미 迷滅이오</sent>
<sent type="anno2" lang="chi" page="122a" n="7">於彼戒取所言之道取為第一。名為迷道。</sent>
<sent type="anno2" lang="kor" page="122a" n="7">戒取예 니ᄅᆞ논 道ᄅᆞᆯ 가져다가 第一ᄋᆞᆯ 사ᄆᆞ니 일후미 迷道ㅣ라</sent>
<sent type="anno2" lang="chi" page="122a" n="8">是故見取通迷四諦。</sent>
<sent type="anno2" lang="kor" page="122a" n="8">이럴ᄊᆡ 見取ㅣ 四諦ᄅᆞᆯ ᄉᆞᄆᆞᆺ 迷ᄒᆞ니라</sent>
<sent type="anno2" lang="chi" page="122a" n="9">若論疑心。</sent>
<sent type="anno2" lang="kor" page="122a" n="9">疑心을 論호ᇙ뎬</sent>
<sent type="anno2" lang="chi" page="122a-122b" n="10">於諸凡聖因之與果。不知有無。</sent>
<sent type="anno2" lang="kor" page="122a-122b" n="10">諸凡聖^ㅅ 因과 果와애 이시며 업수믈 몰라</sent>
<sent type="anno2" lang="chi" page="122b" n="1">生疑不決。故亦迷四。</sent>
<sent type="anno2" lang="kor" page="122b" n="1">疑心을 내야 決斷티 몯ᄒᆞᆯᄊᆡ ᄯᅩ 四諦ᄅᆞᆯ 迷ᄒᆞ니라</sent>
<sent type="anno2" lang="chi" page="122b" n="2">向來所明五見及疑。唯迷諦理。</sent>
<sent type="anno2" lang="kor" page="122b" n="2">우희 닐온 五見과 疑와ᄂᆞᆫ 諦理ᄅᆞᆯ 迷ᄒᆞᆯ ᄲᅮ니오</sent>
<sent type="anno2" lang="chi" page="122b" n="3">不名迷事。</sent>
<sent type="anno2" lang="kor" page="122b" n="3">迷事타 일훔 지티 아니ᄒᆞᄂᆞ니</sent>
<sent type="anno2" lang="chi" page="122b" n="4">以迷理故。觀見理時知無我人。</sent>
<sent type="anno2" lang="kor" page="122b" n="4">理ᄅᆞᆯ 迷ᄒᆞᆯᄊᆡ 理 보ᇙ 저긔 我 人 업슨 ᄃᆞᆯ 아라ᅀᅡ</sent>
<sent type="anno2" lang="chi" page="122b" n="5">方斷我心證知慧觀。</sent>
<sent type="anno2" lang="kor" page="122b" n="5">我心을 그처 ᄇᆞ리며 慧觀ᄋᆞᆯ 證ᄒᆞ야 아라</sent>
<sent type="anno2" lang="chi" page="122b" n="6">能斷煩惱凡夫因果苦集非道。</sent>
<sent type="anno2" lang="kor" page="122b" n="6">能히 煩惱ᄅᆞᆯ 그처 ᄇᆞ리며 凡夫 因果苦集이 道ㅣ 아니어늘</sent>
<sent type="anno2" lang="chi" page="122b" n="7">識觀是道方斷戒取。</sent>
<sent type="anno2" lang="kor" page="122b" n="7">이 道ᄅᆞᆯ 아라 보아ᅀᅡ 戒取를 그처 ᄇᆞ리며</sent>
<sent type="anno2" lang="chi" page="122b" n="8">正識滅道以為第一。</sent>
<sent type="anno2" lang="kor" page="122b" n="8">滅道ᄅᆞᆯ 正히 아라 第一을 삼고</sent>
<sent type="anno2" lang="chi" page="122b-123a" n="9">不將有漏以為勝好。</sent>
<sent type="anno2" lang="kor" page="122b-123a" n="9">有漏^를 가져다가 爲頭ᄒᆞᆫ 됴ᄒᆞᆫ 일 삼디 아니ᄒᆞ야</sent>
<sent type="anno2" lang="chi" page="123a" n="1">知世可厭方斷見取。</sent>
<sent type="anno2" lang="kor" page="123a" n="1">世間이 아쳗븐 ᄃᆞᆯ 아라ᅀᅡ 見取를 그처 ᄇᆞ리며</sent>
<sent type="anno2" lang="chi" page="123a" n="2">以見四諦不生疑謗。</sent>
<sent type="anno2" lang="kor" page="123a" n="2">四諦ᄅᆞᆯ 보ᄃᆡ 疑心ᄒᆞ야 비웃디 아니ᄒᆞ야</sent>
<sent type="anno2" lang="chi" page="123a" n="3">證信決定方斷邪疑。</sent>
<sent type="anno2" lang="kor" page="123a" n="3">證信ᄒᆞ야 決定ᄒᆞ야ᅀᅡ 邪 疑ᄅᆞᆯ 그처 ᄇᆞ리ᄂᆞ니</sent>
<sent type="anno2" lang="chi" page="123a" n="4">是故身邊戒見邪疑。迷理而生還見理斷。</sent>
<sent type="anno2" lang="kor" page="123a" n="4">이럴ᄊᆡ 身 邊 戒 見 邪 疑 理ᄅᆞᆯ 迷ᄒᆞ야 냇다가 도로 理ᄅᆞᆯ 보아 그처 ᄇᆞ리고</sent>
<sent type="anno2" lang="chi" page="123a" n="5">不將塵境色聲等事以為我人計斷常等。</sent>
<sent type="anno2" lang="kor" page="123a" n="5">塵境 色聲 等 事ᄅᆞᆯ 가져다가 我 人 사마 斷常 혜욤ᄃᆞᆯᄒᆞᆯ 아니ᄒᆞᆯᄊᆡ</sent>
<sent type="anno2" lang="chi" page="123a" n="6">故雖正識色聲等事。</sent>
<sent type="anno2" lang="kor" page="123a" n="6">비록 色聲 等 事ᄅᆞᆯ 正히 아라도</sent>
<sent type="anno2" lang="chi" page="123a" n="7">不斷我心乃至疑使。</sent>
<sent type="anno2" lang="kor" page="123a" n="7">我心과 疑使애 니르리 긋디 몯ᄒᆞᄂᆞ니라</sent>
<sent type="anno2" lang="chi" page="123a-123b" n="8">若論貪瞋癡慢四使。</sent>
<sent type="anno2" lang="kor" page="123a-123b" n="8">貪 ^ 嗔 癡 慢 四使ᄅᆞᆯ 論호ᇙ뎬</sent>
<sent type="anno2" lang="chi" page="123b" n="1">通障見修。皆迷理事。</sent>
<sent type="anno2" lang="kor" page="123b" n="1">見修를 ᄉᆞᄆᆞᆺ 마가 다 理事ᄅᆞᆯ 迷ᄒᆞ니</sent>
<sent type="anno2" lang="chi" page="123b" n="2">謂依見起則名迷理。</sent>
<sent type="anno2" lang="kor" page="123b" n="2">見을 브터 닐면 일후미 迷理오</sent>
<sent type="anno2" lang="chi" page="123b" n="3">若依事生則名迷事。</sent>
<sent type="anno2" lang="kor" page="123b" n="3">이ᄅᆞᆯ 브터 나면 일후미 迷事ㅣ라</sent>
<sent type="anno2" lang="chi" page="123b" n="4">依見起者。若論其貪如愛身見。即名為貪。</sent>
<sent type="anno2" lang="kor" page="123b" n="4">見을 브터 니로ᄆᆞᆫ 貪ᄋᆞᆯ 論호ᇙ뎬 身見 ᄃᆞᅀᅩ미 곧 일후미 貪이니</sent>
<sent type="anno2" lang="chi" page="123b" n="5">由愛我見令心轉迷。</sent>
<sent type="anno2" lang="kor" page="123b" n="5">我見 ᄃᆞᅀᅩᄆᆞ로 ᄆᆞᅀᆞ미 더욱 迷ᄒᆞᄂᆞ니</sent>
<sent type="anno2" lang="chi" page="123b" n="6">若觀生空知無我時。則嫌我見。</sent>
<sent type="anno2" lang="kor" page="123b" n="6">生 空ᄒᆞᆫ ᄃᆞᆯ 보아 無我호ᄆᆞᆯ 안 時節이면 我見을 嫌疑ᄒᆞ리니</sent>
<sent type="anno2" lang="chi" page="123b" n="7">此貪則斷。</sent>
<sent type="anno2" lang="kor" page="123b" n="7">이 貪이 그츠리라</sent>
<sent type="anno3" lang="chi" page="123b" n="8">없음</sent>
<sent type="anno3" lang="kor" page="123b" n="8">嫌은 疑心ᄒᆞᆯ씨라</sent>
<sent type="anno2" lang="chi" page="124a" n="1">若論其瞋。</sent>
<sent type="anno2" lang="kor" page="124a" n="1">嗔ᄋᆞᆯ 論호ᇙ뎬</sent>
<sent type="anno2" lang="chi" page="124a" n="2">有我心時。聞說無我則生瞋恚。</sent>
<sent type="anno2" lang="kor" page="124a" n="2">我心 잇ᄂᆞᆫ 時節에 無我 니ᄅᆞ거든 드르면 瞋恚를 내야 잇다가</sent>
<sent type="anno3" lang="chi" page="124a" n="3">없음</sent>
<sent type="anno3" lang="kor" page="124a" n="3">瞋恚는 怒ᄒᆞᆯ씨라</sent>
<sent type="anno2" lang="chi" page="124a" n="4">後觀無我知無人時。</sent>
<sent type="anno2" lang="kor" page="124a" n="4">後에 無我ᄅᆞᆯ 보아 無人호ᄆᆞᆯ 안 時節에</sent>
<sent type="anno2" lang="chi" page="124a" n="5">聞說生空心則歡喜。</sent>
<sent type="anno2" lang="kor" page="124a" n="5">生 空ᄒᆞᆫ ᄃᆞᆯ 니ᄅᆞ거든 드르면 ᄆᆞᅀᆞ매 깃그리니</sent>
<sent type="anno2" lang="chi" page="124a" n="6">故見理時彼瞋則斷。</sent>
<sent type="anno2" lang="kor" page="124a" n="6">그럴ᄊᆡ 理 보ᇙ 저긔 뎌 嗔이 그츠리라</sent>
<sent type="anno2" lang="chi" page="124a" n="7">依見起癡不知見過。</sent>
<sent type="anno2" lang="kor" page="124a" n="7">見을 브터 癡ᄅᆞᆯ 니ᄅᆞ와다 見의 허므를 아디 몯ᄒᆞ다가</sent>
<sent type="anno2" lang="chi" page="124a" n="8">後見理時彼癡則斷。</sent>
<sent type="anno2" lang="kor" page="124a" n="8">後에 理 보ᇙ 저긔 뎌 癡 그츠리라</sent>
<sent type="anno2" lang="chi" page="124a" n="9">依見起慢</sent>
<sent type="anno2" lang="kor" page="124a" n="9">見을 브터 慢ᄋᆞᆯ 니ᄅᆞ와다</sent>
<sent type="anno2" lang="chi" page="124a-124b" n="10">恃見自高。</sent>
<sent type="anno2" lang="kor" page="124a-124b" n="10">見을 ^ 믿고 제 노ᄑᆞᆫ 야ᇰ ᄒᆞ다가</sent>
<sent type="anno2" lang="chi" page="124b" n="1">後見理時彼慢則斷。</sent>
<sent type="anno2" lang="kor" page="124b" n="1">後에 理 보ᇙ 저긔 뎌 慢이 그츠리라</sent>
<sent type="anno2" lang="chi" page="124b" n="2">是故貪等依見起者。亦是迷理。見理方斷。</sent>
<sent type="anno2" lang="kor" page="124b" n="2">이럴ᄊᆡ 貪 等이 見을 브터 니니도 ᄯᅩ 理ᄅᆞᆯ 迷ᄒᆞ고 理ᄅᆞᆯ 보아ᅀᅡ 긋ᄂᆞ니</sent>
<sent type="anno2" lang="chi" page="124b" n="3">依餘見起。類此可知。</sent>
<sent type="anno2" lang="kor" page="124b" n="3">녀느 見을 브터 니롬도 이 ᄒᆞᆫ가지로 어루 알리라</sent>
<sent type="anno2" lang="chi" page="124b" n="4">所言貪等依事起者。</sent>
<sent type="anno2" lang="kor" page="124b" n="4">니ᄅᆞ논 貪 等이 이ᄅᆞᆯ 브터 니로ᄆᆞᆫ</sent>
<sent type="anno2" lang="chi" page="124b" n="5">謂依塵境色聲香等。於此起貪纏綿難斷。</sent>
<sent type="anno2" lang="kor" page="124b" n="5">塵境 色 聲 香 等을 브터 이ᅌᅥ긔 貪ᄋᆞᆯ 니ᄅᆞ와다 범그러 그추미 어려ᄫᅳᆯᄊᆡ</sent>
<sent type="anno2" lang="chi" page="124b" n="6">故見理時仍有未斷。</sent>
<sent type="anno2" lang="kor" page="124b" n="6">理 보ᇙ 저긔 ᄉᆞᆫᄌᆡ 긋디 몯혼 주리 잇다가</sent>
<sent type="anno2" lang="chi" page="124b" n="7">後更修道數數漸除。</sent>
<sent type="anno2" lang="kor" page="124b" n="7">後에 다시 道 닷가 ᄌᆞ조 漸漸 더루ᇙ디니</sent>
<sent type="anno2" lang="chi" page="124b" n="8">瞋慢癡等依事皆爾。</sent>
<sent type="anno2" lang="kor" page="124b" n="8">嗔 慢 癡 等의 일 브투미 다 그러ᄒᆞ니라</sent>
<sent type="anno2" lang="chi" page="124b-125a" n="9">此明十使迷理不同。</sent>
<sent type="anno2" lang="kor" page="124b-125a" n="9">이 十使ᄋᆡ 理 迷호미 ᄀᆞᆮ디 ^ 아니호ᄆᆞᆯ ᄇᆞᆯ기니</sent>
<sent type="anno2" lang="chi" page="125a" n="1">迷苦有十。</sent>
<sent type="anno2" lang="kor" page="125a" n="1">迷苦ㅣ 열히오</sent>
<sent type="anno2" lang="chi" page="125a" n="2">迷道有八。</sent>
<sent type="anno2" lang="kor" page="125a" n="2">迷道ㅣ 여들비오</sent>
<sent type="anno2" lang="chi" page="125a" n="3">迷集及滅各有七使。</sent>
<sent type="anno2" lang="kor" page="125a" n="3">迷集滅이 各各 七使ㅣ오</sent>
<sent type="anno2" lang="chi" page="125a" n="4">迷事有四。</sent>
<sent type="anno2" lang="kor" page="125a" n="4">迷使ㅣ 네히니</sent>
<sent type="anno2" lang="chi" page="125a" n="5">合三十六。</sent>
<sent type="anno2" lang="kor" page="125a" n="5">모다 셜흔여스시라</sent>
<sent type="anno2" lang="chi" page="125a" n="6">此說欲界凡夫心也。</sent>
<sent type="anno2" lang="kor" page="125a" n="6">이ᄂᆞᆫ 欲界 凡夫心을 닐어니와</sent>
<sent type="anno2" lang="chi" page="125a" n="7">若論色界凡夫心中具三十一。</sent>
<sent type="anno2" lang="kor" page="125a" n="7">色界 凡夫心 中엔 셜흔ᄒᆞ나히니</sent>
<sent type="anno2" lang="chi" page="125a" n="8">彼無瞋故。於五行中各除其一。</sent>
<sent type="anno2" lang="kor" page="125a" n="8">뎌ᄂᆞᆫ 嗔이 업슬ᄊᆡ 五行 中에 各各 ᄒᆞ나ᄒᆞᆯ 더니</sent>
<sent type="anno2" lang="chi" page="125a" n="9">四諦修道名為五行。</sent>
<sent type="anno2" lang="kor" page="125a" n="9">四諦예 道 닷고미 일후미 五行이라</sent>
<sent type="anno2" lang="chi" page="125a" n="10">是故唯有三十一使。</sent>
<sent type="anno2" lang="kor" page="125a" n="10">이럴ᄊᆡ 오직 三十一使ㅣ 잇ᄂᆞ니라</sent>
<sent type="anno2" lang="chi" page="125a" n="11">無色凡心亦三十一。</sent>
<sent type="anno2" lang="kor" page="125a" n="11">無色凡心도 ᄯᅩ 三十一이니</sent>
<sent type="anno2" lang="chi" page="125a" n="12">三界通論。總有九十八。</sent>
<sent type="anno2" lang="kor" page="125a" n="12">三界 두루 모다 九十八이니</sent>
<sent type="anno2" lang="chi" page="125a-125b" n="13">迷四諦理有八十八。</sent>
<sent type="anno2" lang="kor" page="125a-125b" n="13">四諦 理 迷^호미 여든여들비오</sent>
<sent type="anno2" lang="chi" page="125b" n="1">三界迷事合有十種。</sent><!--이하 언해되지 않은 내용: 此依毘曇略釋如是。若依成論十使煩惱皆有取性。悉通達理。謂迷四諦無性之空。故總觀諦無性空時。斷重取性名為見道。後斷細時名為修道。此名十使迷理不同也。-->
<sent type="anno2" lang="kor" page="125b" n="1">三界 迷事ㅣ 열 가지라</sent>
<sent type="anno3" lang="chi" page="125b" n="2">五利使者。即身。邊。邪見。見取。戒禁取也。</sent><!--이하 언해문과 내용이 일치하지 않으나 검색된 것 중 가장 비슷한 것을 옮김. 이하 출전: 卍新纂大日本續藏經　第38冊 梵網經直解事義 第 1 卷-->
<sent type="anno3" lang="kor" page="125b" n="2">身見 邊見 見取 戒取 邪見이 五利니</sent>
<sent type="anno3" lang="chi" page="125b" n="3">利。即快利之義。謂此五種妄惑。動念即生。造次恒有故。使。即驅使之義。謂諸眾生。於此五種妄惑。驅役心神。流轉三界。無有出期。二義合言。故名五利使也。</sent>
<sent type="anno3" lang="kor" page="125b" n="3">惑 니르왇ᄂᆞᆫ ᄆᆞᅀᆞ미 ᄆᆡᆸ고 ᄂᆞᆯ카ᄫᆞᆯᄊᆡ 利使ㅣ라</sent>
<sent type="anno3" lang="chi" page="125b" n="4">五鈍使者。即貪瞋癡慢疑也。</sent>
<sent type="anno3" lang="kor" page="125b" n="4">貪 嗔 癡 慢 疑 五鈍이니</sent>
<sent type="anno3" lang="chi" page="125b" n="5">鈍。即遲鈍。使。即役使。謂此五種妄惑。由推前身見等五種利使而生。對利說鈍。故名鈍使也。</sent>
<sent type="anno3" lang="kor" page="125b" n="5">利ᄅᆞᆯ 미러ᅀᅡ 날ᄊᆡ 鈍使ㅣ라</sent>
<sent type="anno" lang="chi" page="125b" n="6">眾生濁者。長養無明支離六道。</sent>
<sent type="anno" lang="kor" page="125b" n="6">衆生濁ᄋᆞᆫ 無明을 길어 六道애 두루 ᄃᆞᆫ녀</sent>
<sent type="anno" lang="chi" page="125b" n="7">眾惡相生混濁障性。</sent>
<sent type="anno" lang="kor" page="125b" n="7">한 모딘 이리 서르 나 흐리워 性을 마ᄀᆞᆯ씨라</sent>
<sent type="anno" lang="chi" page="125b" n="8">見濁者。開即六十二見。</sent>
<sent type="anno" lang="kor" page="125b" n="8">見濁ᄋᆞᆫ 펴면 六十二見이오</sent>
<sent type="anno" lang="chi" page="125b" n="9">總即身邊等五利。混濁障理。</sent>
<sent type="anno" lang="kor" page="125b" n="9">모도면 身 邊 等 五利 흐리워 理ᄅᆞᆯ 마ᄀᆞᆯ씨라</sent>
<sent type="anno2" lang="chi" page="126a" n="1">없음</sent>
<sent type="anno2" lang="kor" page="126a" n="1">六十二見은 내 이 色이라 혜며 내 이 受ㅣ라 혜며</sent>
<sent type="anno2" lang="chi" page="126a" n="2">없음</sent>
<sent type="anno2" lang="kor" page="126a" n="2">내 이 想이라 혜며 내 이 行이라 혜며 내 이 識이라 혜며</sent>
<sent type="anno2" lang="chi" page="126a" n="3">없음</sent>
<sent type="anno2" lang="kor" page="126a" n="3">내 色과 달오라 혜며 내 受와 달오라 혜며 내 想과 달오라 혜며</sent>
<sent type="anno2" lang="chi" page="126a" n="4">없음</sent>
<sent type="anno2" lang="kor" page="126a" n="4">내 行과 달오라 혜며 내 識과 달오라 혜며</sent>
<sent type="anno2" lang="chi" page="126a" n="5">없음</sent>
<sent type="anno2" lang="kor" page="126a" n="5">내 色 中에 잇다 ᄒᆞ며 내 受 中에 잇다 ᄒᆞ며 내 想 中에 잇다 ᄒᆞ며</sent>
<sent type="anno2" lang="chi" page="126a" n="6">없음</sent>
<sent type="anno2" lang="kor" page="126a" n="6">내 行 中에 잇다 ᄒᆞ며 내 識 中에 잇다 ᄒᆞ며</sent>
<sent type="anno2" lang="chi" page="126a" n="7">없음</sent>
<sent type="anno2" lang="kor" page="126a" n="7">色이 내 中에 잇다 ᄒᆞ며 受ㅣ 내 中에 잇다 ᄒᆞ며</sent>
<sent type="anno2" lang="chi" page="126a" n="8">없음</sent>
<sent type="anno2" lang="kor" page="126a" n="8">想이 내 中에 잇다 ᄒᆞ며 行이 내 中에 잇다 ᄒᆞ며</sent>
<sent type="anno2" lang="chi" page="126a-126b" n="9">없음</sent><!--이상의 六十二見에 대한 언해 내용과 일치하는 것은 없으나 관련되는 내용을 보임. '色是我。色中有我。我是色有。色是我有。受想行識亦如是。是名二十種身見。_' 大正新脩大藏經　第28冊 No.1548 舍利弗阿毘曇論 第 20 卷. 六十二見謂外道人於色受想行識五陰中每一陰各起四種見則成二十見 _永樂北藏　第182冊 No.1615 大明三藏法數【明 一如等編集】第 33 卷-->
<sent type="anno2" lang="kor" page="126a-126b" n="9">識이 내 中에 잇^다 ᄒᆞ야</sent>
<sent type="anno2" lang="chi" page="126b" n="1">約過去現在未來三世通而論之則成六十見</sent><!--관련된 내용을 보인 것. 이하 출전: 永樂北藏　第182冊 No.1615 大明三藏法數【明 一如等編集】第 33 卷-->
<sent type="anno2" lang="kor" page="126b" n="1">이 스믈 가지ᄅᆞᆯ 過去 現在 未來예 혜면 六十이오</sent>
<sent type="anno2" lang="chi" page="126b" n="2">以斷常也見而為根本捴成六十二見也</sent>
<sent type="anno2" lang="kor" page="126b" n="2">斷見 常見 조ᄎᆞ면 六十二見이라</sent>
<sent type="anno" lang="chi" page="126b" n="3">命濁者。業識為種交遘發生。</sent>
<sent type="anno" lang="kor" page="126b" n="3">命濁ᄋᆞᆫ 業識이 ᄡᅵ ᄃᆞ외야 이러나</sent>
<sent type="anno" lang="chi" page="126b" n="4">隨劫短減汩沒生死。</sent>
<sent type="anno" lang="kor" page="126b" n="4">劫을 조차 뎌르며 조라 生死애 ᄭᅥ딜씨라</sent>
<sent type="anno" lang="chi" page="126b" n="5">劫濁無別體。</sent>
<sent type="anno" lang="kor" page="126b" n="5">劫濁은 各別ᄒᆞᆫ 體 업서</sent>
<sent type="anno" lang="chi" page="126b" n="6">但依四者增劇立名。</sent>
<sent type="anno" lang="kor" page="126b" n="6">오직 네희 더 甚호ᄆᆞᆯ 브터 일훔 지ᄒᆞ니</sent>
<sent type="anno" lang="chi" page="126b" n="7">釋迦出當劫減壽百歲時。</sent>
<sent type="anno" lang="kor" page="126b" n="7">釋迦 나시ᇙ 저기 劫으로 목수미 減ᄒᆞ야 百歲ㅅ 時節이라</sent>
<sent type="anno" lang="chi" page="126b" n="8">四者正劇。故云</sent>
<sent type="anno" lang="kor" page="126b" n="8">네 이리 正히 甚ᄒᆞᆯᄊᆡ 니ᄅᆞ샤ᄃᆡ</sent>
<sent type="anno" lang="chi" page="126b" n="9">劫濁亂時眾生垢重等。</sent>
<sent type="anno" lang="kor" page="126b" n="9">劫濁 어즈러ᄫᅳᆫ 時節에 衆生이 ᄠᆡ 므겁다 ᄒᆞ샴ᄃᆞᆯ히라</sent>
<sent type="main" lang="chi" page="126b-127a" n="10">舍利弗！</sent>
<sent type="main" lang="kor" page="126b-127a" n="10">舍利弗^아</sent>
<sent type="main" lang="chi" page="127a" n="1">若我弟子，自謂阿羅漢、辟支佛者，</sent>
<sent type="main" lang="kor" page="127a" n="1">ᄒᆞ다가 내 弟子ㅣ 제 너교ᄃᆡ 阿羅漢 辟支佛이로라 ᄒᆞᄂᆞᆫ 사ᄅᆞ미</sent>
<sent type="main" lang="chi" page="127a" n="2">不聞不知諸佛如來但教化菩薩事，</sent>
<sent type="main" lang="kor" page="127a" n="2">諸佛如來 다ᄆᆞᆫ 菩薩 敎化ᄒᆞ시논 이ᄅᆞᆯ 듣디 몯ᄒᆞ며 아디 몯ᄒᆞ면</sent>
<sent type="main" lang="chi" page="127a" n="3">此非佛弟子，非阿羅漢，非辟支佛。</sent>
<sent type="main" lang="kor" page="127a" n="3">부텻 弟子ㅣ 아니며 阿羅漢 辟支佛이 아니니라</sent>
<sent type="main" lang="chi" page="127a" n="4">「又，舍利弗！</sent>
<sent type="main" lang="kor" page="127a" n="4">ᄯᅩ 舍利弗아</sent>
<sent type="main" lang="chi" page="127a-127b" n="5">是諸比丘、比丘尼，自謂</sent>
<sent type="main" lang="kor" page="127a-127b" n="5">이 比^丘 比丘尼ᄃᆞᆯ히 제 너교ᄃᆡ</sent>
<sent type="main" lang="chi" page="127b" n="1">已得阿羅漢，是最後身，究竟涅槃，</sent>
<sent type="main" lang="kor" page="127b" n="1">ᄒᆞ마 阿羅漢ᄋᆞᆯ 得ᄒᆞ야 이 最後身이며 究竟涅槃이라 ᄒᆞ야</sent>
<sent type="main" lang="chi" page="127b" n="2">便不復志求阿耨多羅三藐三菩提，</sent>
<sent type="main" lang="kor" page="127b" n="2">ᄂᆞ외야 阿耨多羅三藐三菩提ᄅᆞᆯ 求티 아니ᄒᆞ면</sent>
<sent type="main" lang="chi" page="127b" n="3">當知此輩皆是增上慢人。</sent>
<sent type="main" lang="kor" page="127b" n="3">알라 이 무른 다 增上慢人이니</sent>
<sent type="main" lang="chi" page="127b" n="4">所以者何。</sent>
<sent type="main" lang="kor" page="127b" n="4">엇뎨어뇨 ᄒᆞ란ᄃᆡ</sent>
<sent type="main" lang="chi" page="127b-128a" n="5">若有比丘、實得阿羅漢，若不信此法，無有是處。</sent>
<sent type="main" lang="kor" page="127b-128a" n="5">比丘ㅣ ^ 眞實로 阿羅漢ᄋᆞᆯ 得ᄒᆞ고 이 法 信티 아니호ᇙ 줄 업스니라</sent>
<sent type="main" lang="chi" page="128a" n="1">除佛滅度後，現前無佛。所以者何？</sent>
<sent type="main" lang="kor" page="128a" n="1">부텨 滅度ᄒᆞᆫ 後에 現ᄒᆞᆫ 알ᄑᆡ 부텨 업슨 저근 더니 엇뎨어뇨 ᄒᆞ란ᄃᆡ</sent>
<sent type="main" lang="chi" page="128a" n="2">佛滅度後，如是等經受持讀誦解義者，是人難得。</sent>
<sent type="main" lang="kor" page="128a" n="2">부텨 滅度ᄒᆞᆫ 後에 이 ᄀᆞᆮᄒᆞᆫ 經을 受持 讀誦ᄒᆞ야 ᄠᅳᆮ 아ᇙ 사ᄅᆞ미 어두미 어려ᄫᅳ니</sent>
<sent type="main" lang="chi" page="128a-128b" n="3">若遇餘佛，</sent>
<sent type="main" lang="kor" page="128a-128b" n="3">ᄒᆞ다가 다ᄅᆞᆫ 부텨^를 맛나면</sent>
<sent type="main" lang="chi" page="128b" n="1">於此法中便得決了。</sent>
<sent type="main" lang="kor" page="128b" n="1">이 法 中에 決斷ᄒᆞ야 ᄉᆞᄆᆞᆺ 아로ᄆᆞᆯ 곧 得ᄒᆞ리라</sent>
<sent type="anno" lang="chi" page="128b" n="2">除佛滅後去聖逾遠。</sent>
<sent type="anno" lang="kor" page="128b" n="2">부텨 滅度ᄒᆞ신 後를 더루ᄆᆞᆫ 聖人 업거신디 머러 갈ᄊᆡ</sent>
<sent type="anno" lang="chi" page="128b" n="3">容有不信。</sent>
<sent type="anno" lang="kor" page="128b" n="3">信티 아니ᄒᆞ리도 이시려니와</sent>
<sent type="anno" lang="chi" page="128b" n="4">然亦可作得度因緣故。</sent>
<sent type="anno" lang="kor" page="128b" n="4">그러나 ᄯᅩ 어루 得度 因緣을 지ᅀᅳ릴ᄊᆡ</sent>
<sent type="anno" lang="chi" page="128b" n="5">若遇餘佛。</sent>
<sent type="anno" lang="kor" page="128b" n="5">ᄒᆞ다가 다ᄅᆞᆫ 부텨를 맛나면</sent>
<sent type="anno" lang="chi" page="128b" n="6">於此法中便得決了。</sent>
<sent type="anno" lang="kor" page="128b" n="6">이 法 中에 決斷ᄒᆞ야 ᄉᆞᄆᆞᆺ 아로ᄆᆞᆯ 得ᄒᆞ리라 ᄒᆞ시니라</sent>
<sent type="main" lang="chi" page="128b" n="7">舍利弗！汝等當一心信解受持佛語。</sent>
<sent type="main" lang="kor" page="128b" n="7">舍利弗아 너희ᄃᆞᆯ히 ᄒᆞᆫ ᄆᆞᅀᆞᄆᆞ로 부텻 마ᄅᆞᆯ 信解 受持ᄒᆞ라</sent>
<sent type="main" lang="chi" page="129a" n="1">諸佛如來言無虛妄，</sent>
<sent type="main" lang="kor" page="129a" n="1">諸佛如來 말ᄊᆞ미 虛妄티 아니ᄒᆞ시니</sent>
<sent type="main" lang="chi" page="129a" n="2">無有餘乘，唯一佛乘。」</sent><!--이하 '爾時世尊欲重宣此義，而說偈言：' 및 게송은 언해되지 않음-->
<sent type="main" lang="kor" page="129a" n="2">녀나ᄆᆞᆫ 乘이 업고 오직 ᄒᆞᆫ 佛乘이라</sent>
<sent type="anno" lang="chi" page="129a" n="3">없음</sent>
<sent type="anno" lang="kor" page="129a" n="3">잇ᄀᆞ자ᇰ 方便品 ᄆᆞᆺ고 아래ᄂᆞᆫ 譬喩品이니</sent>
<sent type="anno" lang="chi" page="129a" n="4">譬者引淺況深。</sent><!--이하 출전: X30n0602_002 法華經要解 第2卷 http://tripitaka.cbeta.org/X30n0602_002 -->
<sent type="anno" lang="kor" page="129a" n="4">譬ᄂᆞᆫ 녇가ᄫᆞᆫ 거슬 ᅘᅧ 기픈 거슬 가ᄌᆞᆯ비고</sent>
<sent type="anno" lang="chi" page="129a" n="5">喻者托言訓曉。</sent>
<sent type="anno" lang="kor" page="129a" n="5">喩ᄂᆞᆫ 브터 닐어 ᄀᆞᄅᆞ쳐 알욀씨니</sent>
<sent type="anno" lang="chi" page="129a" n="6">由前法說。示多方便。皆為一乘。</sent>
<sent type="anno" lang="kor" page="129a" n="6">알ᄑᆡ 法說로 한 方便 뵈샤미 다 一乘을 爲ᄒᆞ야시ᄂᆞᆯ</sent>
<sent type="anno" lang="chi" page="129a" n="7">上智已悟中根未解。</sent>
<sent type="anno" lang="kor" page="129a" n="7">上智ᄂᆞᆫ ᄒᆞ마 알오 中根은 아디 몯ᄒᆞᆯᄊᆡ</sent>
<sent type="anno" lang="chi" page="129a" n="8">故引三車一門之淺。</sent>
<sent type="anno" lang="kor" page="129a" n="8">三車一門의 녇가ᄫᅩᄆᆞᆯ ᅘᅧ샤</sent>
<sent type="anno" lang="chi" page="129a" n="9">以況三乘一道之深。</sent>
<sent type="anno" lang="kor" page="129a" n="9">三乘一道의 기푸믈 가ᄌᆞᆯ비샤</sent>
<sent type="anno" lang="chi" page="129a-129b" n="10">而訓曉焉。</sent>
<sent type="anno" lang="kor" page="129a-129b" n="10">ᄀᆞᄅᆞ쳐 알^외실ᄊᆡ</sent>
<sent type="anno" lang="chi" page="129b" n="1">故名譬喻品。</sent><!--이하의 내용: 經有九喻。謂火宅窮子藥草化城繫珠鑿井王髻父少醫師。舊唯言七喻。遺却鑿井父少二喻。謂是旁出實非旁也。喻說文二。初法說緒餘。二喻說正文。然法說緒餘合聯前品之末。喻說名題合標緒餘之後。而分品似濫者。身子既自領悟法說。欲以悟人故陳悟喜之意。而為機起疑發茲喻說。然則悟喜等意。乃為喻說之由。宜屬此品。文不為濫。-->
<sent type="anno" lang="kor" page="129b" n="1">譬喩品이라 ᄒᆞ니라</sent>
<sent type="title" lang="chi" page="129b" n="2">月印千江之曲第十一</sent>
<sent type="title" lang="chi" page="129b" n="3">釋譜詳節十一</sent>
<sent type="title_anno" lang="chi" page="129b" n="4">揔百三十張</sent>
</doc>
