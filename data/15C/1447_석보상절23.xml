<?xml version="1.0" encoding="UTF-8"?>
<doc hasImages="true">
<meta>
	<title lang="kor">釋譜詳節</title>
	<title lang="chi">석보상절</title>
	<volume n="23"/>
	<year n="1447"/>
	<photograph>대제각 영인본</photograph>
</meta>
<!--1a-2b 낙장-->
<!--CBETA 원문과 석보상절 언해가 정확히 대응하지 않음.-->
<sent type="main" lang="chi" page="2b-3a" n="1">「若佛在世，若涅槃後，有信心檀越</sent>
<sent type="main" lang="kor" page="2b-3a" n="1">^間애 겨시거나 涅槃ᄒᆞ신 後ㅣ어나 信心檀越이</sent>
<!--원문없음-->
<sent type="anno" lang="kor" page="3a" n="1">檀ᄋᆞᆫ 布施오 越은 걷낼씨니 貧窮海ᄅᆞᆯ 걷낼씨라</sent>
<sent type="main" lang="chi" page="3a" n="2">以金、銀、七寶、一切樂具，奉施如來，云何舉置？」　</sent>
<sent type="main" lang="kor" page="3a" n="2">金 銀 七寶 一切 됴ᄒᆞᆫ 거스로 如來ᄭᅴ 布施ᄒᆞᅀᆞᄫᅡᄃᆞᆫ 어듸 두리ᅌᅵᆺ고</sent>
<sent type="main" lang="chi" page="3a" n="3">佛告阿難：「若佛現在，所施佛物，僧衆應知；</sent>
<sent type="main" lang="kor" page="3a" n="3">부톄 니ᄅᆞ샤ᄃᆡ 부텨 이시ᇙ 저긔 施혼 부텻 거슨 쥬ᇰᄃᆞᆯ히 알려니와</sent>
<sent type="main" lang="chi" page="3a-3b" n="4">若佛滅後，一切信心所施佛物，</sent>
<sent type="main" lang="kor" page="3a-3b" n="4">부텨 滅度ᄒᆞᆫ 後에 一切 信心의 施^혼 부텻 거스란</sent>
<sent type="main" lang="chi" page="3b" n="1">應用造佛形像，及造佛衣、</sent>
<sent type="main" lang="kor" page="3b" n="1">글로 부텻 像과 부텻 옷과ᄅᆞᆯ ᄆᆡᇰᄀᆞᆯ오</sent>
<sent type="main" lang="chi" page="3b" n="2">七寶幡蓋、買諸香油、寶花以供養佛。</sent>
<sent type="main" lang="kor" page="3b" n="2">七寶幡蓋란 香과 기름과 보ᄇᆡ옛 고ᄌᆞᆯ 사아 부텻긔 供養호ᇙ 디니</sent>
<sent type="main" lang="chi" page="3b" n="3">除供養佛，餘不得用，用者卽犯盜佛物罪。」　</sent>
<sent type="main" lang="kor" page="3b" n="3">부텨 供養ᄒᆞ기 外예 년 듸 몯 ᄡᅳ리니 ᄡᅳ면 부텻 것 도ᄌᆞᆨ혼 罪 ᄃᆞ외리라</sent>
<sent type="main" lang="chi" page="3b" n="4">阿難復白佛言：</sent>
<sent type="main" lang="kor" page="3b" n="4">阿難이 ᄯᅩ ᄉᆞᆯᄫᅩᄃᆡ</sent>
<sent type="main" lang="chi" page="3b-4a" n="5">「若佛現在，若復有人以金、銀、七寶、房舍、殿堂、妻子、奴婢、衣服、飲食、一切樂具，深心恭敬，禮拜供養如來；</sent>
<sent type="main" lang="kor" page="3b-4a" n="5">부텨 겨실 쩌긔 아뫼어나 金 銀 七寶와 집과 妻子^와 죠ᇰ과 옷과 음담과 一切 됴ᄒᆞᆫ 거스로 ᄀᆞ자ᇰ 恭敬ᄒᆞ야 供養ᄒᆞᅀᆞᆸᄂᆞᆫ 사ᄅᆞᆷ과</sent>
<sent type="main" lang="chi" page="4a" n="1">佛涅槃後，若復有人，以金、銀、七寶、妻妾、奴婢、衣服、飲食、一切樂具，供養如來形像，深心恭敬，禮拜供養。</sent>
<sent type="main" lang="kor" page="4a" n="1">涅槃ᄒᆞ신 後에 如來ㅅ 像ᄋᆞᆯ 잇 야ᇰᄌᆞ로 供養ᄒᆞᅀᆞᆸᄂᆞ니와</sent>
<sent type="main" lang="chi" page="4a" n="2">世尊！如是二人深心供養，所得福德何者爲多？」</sent>
<sent type="main" lang="kor" page="4a" n="2">이 두 사ᄅᆞᄆᆡ 福德이 어늬ᅀᅡ 하리ᅌᅵᆺ고</sent>
<sent type="main" lang="chi" page="4a" n="3">佛告阿難：</sent>
<sent type="main" lang="kor" page="4a" n="3">부톄 니ᄅᆞ샤ᄃᆡ</sent>
<sent type="main" lang="chi" page="4a" n="4">「如是二人，皆以深心供養，所得福德其福無異。</sent>
<sent type="main" lang="kor" page="4a" n="4">두 사ᄅᆞᄆᆡ 福德 어두미 ᄒᆞᆫ가지니</sent>
<sent type="main" lang="chi" page="4a-4b" n="5">何以故？雖佛滅後，法身常存，是以深心供養，其福正等。」</sent>
<sent type="main" lang="kor" page="4a-4b" n="5">엇데어뇨 ᄒᆞ란ᄃᆡ 부톄 비록 滅度ᄒᆞ^고도 法身ᄋᆞᆫ 샤ᇰ녜 잇논 젼ᄎᆡ라</sent>
<sent type="main" lang="chi" page="4b" n="1">阿難復白佛言：</sent>
<sent type="main" lang="kor" page="4b" n="1">阿難이 ᄯᅩ ᄉᆞᆯᄫᅩᄃᆡ</sent>
<sent type="main" lang="chi" page="4b" n="2">「若佛現在，若復有人，還以深心，如上供養、恭敬如來；佛涅槃後，若復有人，還以深心，如上供養、恭敬全身舍利。</sent>
<sent type="main" lang="kor" page="4b" n="2">부텨 겨시ᇙ 저긔 웃 야ᇰᄌᆞ로 供養ᄒᆞᅀᆞᆸᄂᆞ니와 涅槃ᄒᆞ신 後에 全身舍利ᄅᆞᆯ 웃 야ᇰᄌᆞ로 供養ᄒᆞᅀᆞᆸᄂᆞ니와</sent>
<sent type="main" lang="chi" page="4b" n="3">世尊！如是二人，所得福德何者爲多？」　</sent>
<sent type="main" lang="kor" page="4b" n="3">두 사ᄅᆞᄆᆡ 福德이 어늬ᅀᅡ 하리ᅌᅵᆺ고</sent>
<sent type="main" lang="chi" page="4b" n="4">佛告阿難：</sent>
<sent type="main" lang="kor" page="4b" n="4">부톄 니ᄅᆞ샤ᄃᆡ</sent>
<sent type="main" lang="chi" page="4b" n="5">「如是二人，得福正等，功德廣大，無量無邊，乃至畢苦，其福不盡。」　</sent>
<sent type="main" lang="kor" page="4b" n="5">ᄒᆞᆫ가지로 그지 업스며 ᄀᆞᆺ 업스리라</sent>
<sent type="main" lang="chi" page="4b" n="6">阿難復白佛言：</sent>
<sent type="main" lang="kor" page="4b" n="6">阿難이 ᄯᅩ ᄉᆞᆯᄫᅩᄃᆡ</sent>
<sent type="main" lang="chi" page="4b-5a" n="7">「若佛現在，若復有人，如上深心，一切供養、恭敬如來；佛涅槃後，若復有人，如上深心，供養、恭敬半身舍利。</sent>
<sent type="main" lang="kor" page="4b-5a" n="7">부텨 ^ 겨시ᇙ져긔 웃 야ᇰᄌᆞ로 供養ᄒᆞᅀᆞᆸᄂᆞ니와 涅槃ᄒᆞ신 後에 半身舍利ᄅᆞᆯ 웃 야ᇰᄌᆞ로 供養ᄒᆞᅀᆞᆸᄂᆞ니와</sent>
<sent type="main" lang="chi" page="5a" n="1">世尊！如是二人，所得福德何者爲多？」</sent>
<sent type="main" lang="kor" page="5a" n="1">두 사ᄅᆞᄆᆡ 福德이 어늬ᅀᅡ 하리ᅌᅵᆺ고</sent>
<sent type="main" lang="chi" page="5a" n="2">佛告阿難：</sent>
<sent type="main" lang="kor" page="5a" n="2">부톄 니ᄅᆞ샤ᄃᆡ</sent>
<sent type="main" lang="chi" page="5a" n="3">「如是二人，深心供養，得福無異，所得福德無量無邊。</sent>
<sent type="main" lang="kor" page="5a" n="3">ᄒᆞᆫ가지로 그지 업스며 ᄀᆞᆺ 업스리라</sent>
<sent type="main" lang="chi" page="5a" n="4">阿難！若佛滅後，若復有人，深心供養如來舍利</sent>
<sent type="main" lang="kor" page="5a" n="4">阿難아 부텨 滅度ᄒᆞᆫ 後에 如來ㅅ 舍利ᄅᆞᆯ 供養호ᄃᆡ</sent>
<sent type="main" lang="chi" page="5a-5b" n="5">四分之一、八分之一、十六分之一、</sent>
<sent type="main" lang="kor" page="5a-5b" n="5">四分에 ^ ᄒᆞ나히어나 八分에 ᄒᆞ나히어나 十六分에 ᄒᆞ나히어나</sent>
<sent type="main" lang="chi" page="5b" n="1">百分之一、千分之一、萬分之一、恒河沙分之一，</sent>
<sent type="main" lang="kor" page="5b" n="1">百分에 ᄒᆞ나히어나 千分에 ᄒᆞ나히어나 萬分에 ᄒᆞ나히어나 恒河沙分에 ᄒᆞ나히어나</sent>
<sent type="main" lang="chi" page="5b" n="2">乃至如芥子許，皆以深心供養、恭敬、尊重、讚歎；</sent>
<sent type="main" lang="kor" page="5b" n="2">계ᄌᆞᄧᅡᆨ맛 가미라도 다 기픈 ᄆᆞᅀᆞᄆᆞ로 供養 恭敬 尊重 讚歎ᄒᆞᄂᆞ니와</sent>
<sent type="main" lang="chi" page="5b-6a" n="3">若佛現在，若復有人，深心供養、恭敬如來。如是二人，所得福德皆悉無異，</sent>
<sent type="main" lang="kor" page="5b-6a" n="3">부텨 이시ᇙ 저긔 기픈 ᄆᆞᅀᆞᄆᆞ로 供^養 恭敬ᄒᆞᄂᆞ니와 이 두 사ᄅᆞᄆᆡ 福德 어두미 ᄒᆞᆫ가지라</sent>
<sent type="main" lang="chi" page="6a" n="1">其福無量不可稱計。</sent>
<sent type="main" lang="kor" page="6a" n="1">그 福이 그지 업서 몯 니ᄅᆞ혜리라</sent>
<sent type="main" lang="chi" page="6a" n="2">佛告阿難及諸大衆：</sent>
<sent type="main" lang="kor" page="6a" n="2">부톄 阿難이와 大衆ᄃᆞᆯᄃᆞ려 니ᄅᆞ샤ᄃᆡ</sent>
<sent type="main" lang="chi" page="6a" n="3">「我涅槃後，天上、人間一切衆生，</sent>
<sent type="main" lang="kor" page="6a" n="3">나 涅槃ᄒᆞᆫ 後에 天上이며 人間이며 一切 衆生이</sent>
<sent type="main" lang="chi" page="6a-6b" n="4">得我舍利，悲喜交流，哀感欣慶，恭敬、禮拜、深心供養，</sent>
<sent type="main" lang="kor" page="6a-6b" n="4">내 舍利ᄅᆞᆯ 어더 슬흐며 깃거 恭敬ᄒᆞ야 절ᄒᆞ야 기픈 ᄆᆞᅀᆞᄆᆞ로 供養^ᄒᆞ면</sent>
<sent type="main" lang="chi" page="6b" n="1">得無量無邊功德。</sent>
<sent type="main" lang="kor" page="6b" n="1">그지 업스며 ᄀᆞᆺ 업슨 功德을 得ᄒᆞ리라</sent>
<sent type="main" lang="chi" page="6b" n="2">阿難！若見如來舍利卽是見佛、見佛卽是見法、見法卽是見僧、見僧卽見涅槃</sent>
<sent type="main" lang="kor" page="6b" n="2">阿難아 如來ㅅ 舍利ᄅᆞᆯ 보면 부텨를 보논 디니</sent>
<sent type="main" lang="chi" page="6b" n="3">阿難！當知以是因緣，三寶常住，無有變易，能爲衆生作歸依處。」</sent>
<sent type="main" lang="kor" page="6b" n="3">이런 젼ᄎᆞ로 三寶ㅣ 샤ᇰ녜 이셔 衆生ᄋᆡ 歸依호ᇙ ᄯᅡ히 ᄃᆞ외야 잇ᄂᆞ니라</sent>
<sent type="main" lang="chi" page="6b" n="4">阿難復白佛言：</sent>
<sent type="main" lang="kor" page="6b" n="4">阿難이 ᄯᅩ 부텻ᄭᅴ ᄉᆞᆯᄫᅩᄃᆡ</sent>
<sent type="main" lang="chi" page="6b" n="5">「佛涅槃後，一切大衆 依何法則，茶毘如來，而得舍利，深心供養？」</sent>
<sent type="main" lang="kor" page="6b" n="5">부텨 涅槃ᄒᆞ신 後에 므슴 法을 브터 如來ᄅᆞᆯ ᄉᆞᅀᆞᄫᆞ리ᅌᅵᆺ고</sent>
<sent type="main" lang="chi" page="6b-7a" n="6">佛告阿難：</sent>
<sent type="main" lang="kor" page="6b-7a" n="6">부^톄 니ᄅᆞ샤ᄃᆡ</sent>
<sent type="main" lang="chi" page="7a" n="1">「我般涅槃，汝等大衆當依轉輪聖王茶毘方法。」茶毘已訖，天人四衆收取舍利，盛七寶瓶，於都城內四衢道中，起七寶塔供養舍利，</sent>
<sent type="main" lang="kor" page="7a" n="1">轉輪聖王 ᄊᆞ논 法을 브터 ᄒᆞ고 ᄉᆞᆫ 後에 天人四衆이 舍利로 七寶塔 셰여 供養ᄒᆞ라</sent>
<sent type="main" lang="chi" page="7a" n="2">能令衆生得大功德，離三有苦至涅槃樂。</sent>
<sent type="main" lang="kor" page="7a" n="2">衆生이 큰 功德을 어더 三界ㅅ 受苦ᄅᆞᆯ 여희에 ᄒᆞ리라</sent>
<sent type="main" lang="chi" page="7a" n="3">爾時，釋提桓因白佛：</sent>
<sent type="main" lang="kor" page="7a" n="3">그저긔 釋提桓因이 부텨ᄭᅴ ᄉᆞᆯᄫᅩᄃᆡ</sent>
<sent type="main" lang="chi" page="7a-7b" n="4">「我今從佛，敬請如來半身舍利，而我深心願供養故。」　</sent>
<sent type="main" lang="kor" page="7a-7b" n="4">내 이제 부텨ᄭᅴ 半身舍利ᄅᆞᆯ 請ᄒᆞᅀᆞᆸ^노ᅌᅵ다</sent>
<sent type="main" lang="chi" page="7b" n="1">佛告天帝：</sent>
<sent type="main" lang="kor" page="7b" n="1">부톄 니ᄅᆞ샤ᄃᆡ</sent>
<sent type="main" lang="chi" page="7b" n="2">「如來等視衆生如羅睺羅，</sent>
<sent type="main" lang="kor" page="7b" n="2">如來 衆生ᄋᆞᆯ 다 ᄒᆞᆫ가지로 羅睺羅ᄀᆞ티 보ᄂᆞ니</sent>
<sent type="main" lang="chi" page="7b" n="3">汝不應請半身舍利。何以故？平等利祐諸衆生故。」</sent>
<sent type="main" lang="kor" page="7b" n="3">네 半身舍利ᄅᆞᆯ 請호미 몯ᄒᆞ리니</sent>
<sent type="main" lang="chi" page="7b" n="4">「我今與汝右邊上頷一牙舍利，</sent>
<sent type="main" lang="kor" page="7b" n="4">이제 너를 올ᄒᆞᆫ 녁 웃니ᄅᆞᆯ 주노니</sent>
<sent type="main" lang="chi" page="7b" n="5">可於天上起塔供養，</sent>
<sent type="main" lang="kor" page="7b" n="5">天上애 가져다가 塔 일어 供養ᄒᆞ라</sent>
<sent type="main" lang="chi" page="7b" n="6">能令汝得福德無盡。」</sent>
<sent type="main" lang="kor" page="7b" n="6">네 福德이 그지 업스리라</sent>
<sent type="main" lang="chi" page="7b" n="7">爾時，天人、一切大衆 悲哀流淚，不能自裁。</sent>
<sent type="main" lang="kor" page="7b" n="7">그저긔 天 人 一切 大衆이 슬허 울어늘</sent>
<sent type="main" lang="chi" page="7b-8a" n="8">爾時，世尊普告四衆：</sent>
<sent type="main" lang="kor" page="7b-8a" n="8">世尊^이 니ᄅᆞ샤ᄃᆡ</sent>
<sent type="main" lang="chi" page="8a" n="1">汝等天人莫大愁惱。</sent>
<sent type="main" lang="kor" page="8a" n="1">너희 天人ᄃᆞᆯ히 하 슬허 말라</sent>
<sent type="main" lang="chi" page="8a" n="2">佛雖涅槃，而有舍利常存供養。</sent>
<sent type="main" lang="kor" page="8a" n="2">부톄 비록 涅槃ᄒᆞ야도 舍利 長常ᄋᆡ셔 供養ᄒᆞ리며</sent>
<sent type="main" lang="chi" page="8a" n="3">復有無上法寶——修多羅藏、毘那耶藏、阿毘達磨藏——</sent>
<sent type="main" lang="kor" page="8a" n="3">ᄯᅩ 우 업슨 法寶 修多羅藏과 毗那耶藏과 阿毗達磨藏이 잇ᄂᆞ니</sent>
<sent type="main" lang="chi" page="8a" n="4">以是因緣，三寶、四諦常住於世，</sent>
<sent type="main" lang="kor" page="8a" n="4">이런 因緣으로 三寶四諦 샤ᇰ녜 世間애 이셔</sent>
<sent type="main" lang="chi" page="8a-8b" n="5">能令衆生深心歸依。</sent>
<sent type="main" lang="kor" page="8a-8b" n="5">衆生이 歸依^킈 ᄒᆞᄂᆞ니라</sent>
<!--원문없음-->
<sent type="anno" lang="kor" page="8b" n="1">修多羅ᄂᆞᆫ 經이오 毗那耶ᄂᆞᆫ 律이오 阿毗達磨ᄂᆞᆫ 論이라</sent>
<sent type="main" lang="chi" page="8b" n="2">爾時，世尊於師子座</sent>
<sent type="main" lang="kor" page="8b" n="2">그저긔 世尊이 師子床ᄋᆡ 겨샤</sent>
<sent type="main" lang="chi" page="8b" n="3">以眞金手 却身所著僧伽梨衣，</sent>
<sent type="main" lang="kor" page="8b" n="3">眞金 소ᄂᆞ로 니버 겨신 僧伽梨衣ᄅᆞᆯ 아ᅀᆞ시고</sent>
<sent type="main" lang="chi" page="8b" n="4">顯出紫磨黃金師子胸臆，普示大衆，告言：</sent>
<sent type="main" lang="kor" page="8b" n="4">紫磨黃金ㅅ 비쳇 가ᄉᆞᄆᆞᆯ 내샤 大衆 뵈시며 니ᄅᆞ샤ᄃᆡ</sent>
<sent type="main" lang="chi" page="8b-9a" n="5">「汝等一切天人大衆，應當深心看我紫磨黃金色身。」爾時，</sent>
<sent type="main" lang="kor" page="8b-9a" n="5">너희 一切 天人大衆이 내 紫磨黃金色앳 모^ᄆᆞᆯ 보라 ᄒᆞ시니</sent>
<sent type="main" lang="chi" page="9a" n="1">四衆一切瞻仰大覺世尊眞金色身</sent>
<sent type="main" lang="kor" page="9a" n="1">一切 大衆ᄃᆞᆯ히 울워러 과ᄒᆞᅀᆞᄫᅢᆺ거늘</sent>
<sent type="main" lang="chi" page="9a" n="2">卽放無量無邊百千萬億大涅槃光，普照十方一切世界，</sent>
<sent type="main" lang="kor" page="9a" n="2">世尊이 즉자히 無量無邊 百千萬億 大涅槃光明을 펴샤 十方 一切 世界ᄅᆞᆯ 다 비취시고</sent>
<sent type="main" lang="chi" page="9a" n="3">復告大衆：</sent>
<sent type="main" lang="kor" page="9a" n="3">ᄯᅩ 大衆ᄃᆞ려 니ᄅᆞ샤ᄃᆡ</sent>
<sent type="main" lang="chi" page="9a" n="4">「當知如來爲汝等故，累劫勤苦，截身手足，盡修一切難行、苦行，</sent>
<sent type="main" lang="kor" page="9a" n="4">如來 너희ᄃᆞᆯ 위ᄒᆞ야 오란 劫에 難行 苦行ᄒᆞ야</sent>
<sent type="main" lang="chi" page="9a-9b" n="5">大悲本願於此五濁成阿耨多羅三藐三菩提，</sent>
<sent type="main" lang="kor" page="9a-9b" n="5">大慈^悲ㅅ 本願으로 이 五濁애 阿耨多羅三藐三菩提ᄅᆞᆯ 일워</sent>
<sent type="main" lang="chi" page="9b" n="1">得此金剛不壞紫磨色身，</sent>
<sent type="main" lang="kor" page="9b" n="1">金剛ᄀᆞ티 허디 아니ᄒᆞᇙ 紫磨色身ᄋᆞᆯ 得ᄒᆞ야</sent>
<sent type="main" lang="chi" page="9b" n="2">具足三十二相、八十種好，</sent>
<sent type="main" lang="kor" page="9b" n="2">三十二相 八十種好ㅣ ᄀᆞ자</sent>
<sent type="main" lang="chi" page="9b" n="3">無量光明，普照一切，見形遇光，</sent>
<sent type="main" lang="kor" page="9b" n="3">無量光明으로 一切ᄅᆞᆯ 다 비취여 얼굴 뒷ᄂᆞᆫ 거시 光明 맛나아</sent>
<sent type="main" lang="chi" page="9b-10a" n="4">無不解脫。」</sent>
<sent type="main" lang="kor" page="9b-10a" n="4">解脫 아니ᄒᆞ리 업^스니라</sent>
<sent type="main" lang="chi" page="10a" n="1">佛復告諸大衆：</sent>
<sent type="main" lang="kor" page="10a" n="1">부톄 ᄯᅩ 니ᄅᆞ샤ᄃᆡ</sent>
<sent type="main" lang="chi" page="10a" n="2">我以本誓願力，生此穢土，化緣周畢，</sent>
<sent type="main" lang="kor" page="10a" n="2">내 本來ㅅ 誓願力으로 이 더러ᄫᅳᆫ ᄯᅡ해 나아 敎化ㅅ 因緣을 ᄆᆞᄎᆞᆯᄊᆡ</sent>
<sent type="main" lang="chi" page="10a" n="3">今欲涅槃。汝等以至誠心看我紫磨黃金色身，</sent>
<sent type="main" lang="kor" page="10a" n="3">이제 涅槃호려 ᄒᆞ노니 너희ᄃᆞᆯ히 至極ᄒᆞᆫ 誠心ᄋᆞ로 내 紫磨黃金 色身ᄋᆞᆯ 보아</sent>
<sent type="main" lang="chi" page="10a" n="4">汝當修習如是淸淨之業，</sent>
<sent type="main" lang="kor" page="10a" n="4">이런 淸淨ᄒᆞᆫ 業을 모로매 닷ᄀᆞ라</sent>
<sent type="main" lang="chi" page="10a-10b" n="5">於未來世得此果報。」</sent>
<sent type="main" lang="kor" page="10a-10b" n="5">오ᄂᆞᆫ 뉘예 이런 果報ᄅᆞᆯ 得ᄒᆞ리라</sent>
<sent type="main" lang="chi" page="10b" n="1">爾時，世尊如是三反，慇懃三告，以眞金身示諸大衆。</sent>
<sent type="main" lang="kor" page="10b" n="1">그 ^ ᄢᅴ 世尊이 이 야ᇰᄋᆞ로 세 번 니ᄅᆞ샤 眞金身ᄋᆞᆯ 大衆 뵈시고</sent>
<sent type="main" lang="chi" page="10b" n="2">卽從七寶師子大床，上昇虛空高一多羅樹，一反告言：</sent>
<sent type="main" lang="kor" page="10b" n="2">즉자히 七寶師子大床ᄋᆞ로 겨샤 虛空애 ᄒᆞᆫ 多羅樹ㅅ 노ᄑᆡᄅᆞᆯ 오ᄅᆞ샤 니ᄅᆞ샤ᄃᆡ</sent>
<sent type="main" lang="chi" page="10b" n="3">汝等深心看我紫磨黃金色身。</sent>
<sent type="main" lang="kor" page="10b" n="3">너희 大衆이 내 紫磨黃金 色身ᄋᆞᆯ 보라 ᄒᆞ시고</sent>
<sent type="main" lang="chi" page="10b" n="4">如是展轉，高七多羅樹，</sent>
<sent type="main" lang="kor" page="10b" n="4">이 야ᇰᄋᆞ로 漸漸 닐굽 多羅樹ㅅ 노ᄑᆡᄅᆞᆯ 오ᄅᆞ샤</sent>
<sent type="main" lang="chi" page="11a" n="1">七反告言：從空中下坐師子床，復告大衆：</sent>
<sent type="main" lang="kor" page="11a" n="1">닐굽 번 니ᄅᆞ시고 도로 師子床애 ᄂᆞ려 안ᄌᆞ샤 ᄯᅩ 니ᄅᆞ시니</sent>
<sent type="main" lang="chi" page="11a" n="2">三反從空中下，坐師子床；如是慇懃二十四反，告諸大衆：</sent>
<sent type="main" lang="kor" page="11a" n="2">이 야ᇰᄋᆞ로 세 번 오ᄅᆞᄂᆞ리샤 두루 모다 스믈네 디위를 大衆ᄃᆞ려 니ᄅᆞ샤ᄃᆡ</sent>
<sent type="main" lang="chi" page="11a" n="3">「我欲涅槃，汝等深心看我金剛堅固不壞、紫磨黃金無畏色身，</sent>
<sent type="main" lang="kor" page="11a" n="3">내 涅槃호려 ᄒᆞ노니 너희ᄃᆞᆯ히 기픈 ᄆᆞᅀᆞᄆᆞ로 내 金剛堅固 不壞紫磨 黃金無畏 色身ᄋᆞᆯ 보라</sent>
<!--원문없음-->
<sent type="anno" lang="kor" page="11a" n="4">堅固ᄂᆞᆫ 구들씨오 不壞ᄂᆞᆫ 아니 헐씨라</sent>
<sent type="main" lang="chi" page="11a-11b" n="5">如優曇花難可值遇。</sent>
<sent type="main" lang="kor" page="11a-11b" n="5">優^曇花 ᄀᆞᆮᄒᆞ야 맛나미 어려ᄫᅳ니</sent>
<sent type="main" lang="chi" page="11b" n="1">汝等應當以至誠心，看我紫磨黃金色身，</sent>
<sent type="main" lang="kor" page="11b" n="1">너희ᄃᆞᆯ히 至極ᄒᆞᆫ 誠心ᄋᆞ로 내 紫磨黃金色身ᄋᆞᆯ 보라</sent>
<sent type="main" lang="chi" page="11b" n="2">無復再睹。汝等大衆，瞻仰令足，無復後悔。」</sent>
<sent type="main" lang="kor" page="11b" n="2">ᄂᆞ외야 몯 보리니 너희 大衆이 ᄀᆞ자ᇰ 보아 後에 뉘읏붐 업게 ᄒᆞ라</sent>
<!--원문없음-->
<sent type="main" lang="kor" page="11b" n="3">나ᄅᆞᆯ 滅度타 ᄒᆞ면 내 弟子ㅣ 아니며</sent>
<!--원문없음-->
<sent type="main" lang="kor" page="11b" n="4">나ᄅᆞᆯ 滅度 아니타 ᄒᆞ야도 내 弟子ㅣ 아니라 ᄒᆞ야시ᄂᆞᆯ</sent>
<!--원문없음-->
<sent type="main" lang="kor" page="11b-12a" n="5">百萬^億衆이 다 아라 듣ᄌᆞᄫᆞ니라</sent>
<sent type="main" lang="chi" page="12a" n="1">佛復告諸大衆：</sent>
<sent type="main" lang="kor" page="12a" n="1">부톄 ᄯᅩ 大衆ᄃᆞ려 니ᄅᆞ샤ᄃᆡ</sent>
<sent type="main" lang="chi" page="12a" n="2">「我涅槃後，汝等大衆，應廣修行，</sent>
<sent type="main" lang="kor" page="12a" n="2">나 涅槃ᄒᆞᆫ 後에 너희ᄃᆞᆯ히 三界예 어셔 날 이ᄅᆞᆯ 너비 修行ᄒᆞ야</sent>
<sent type="main" lang="chi" page="12a" n="3">勿復懈怠、</sent>
<sent type="main" lang="kor" page="12a" n="3">ᄂᆞ외야 ᄆᆞᅀᆞᆷ 게을이 먹디 마라ᄉᆞ라</sent>
<sent type="main" lang="chi" page="12a" n="4">爾時，一切世界天人四衆遇涅槃光，</sent>
<sent type="main" lang="kor" page="12a" n="4">그저긔 一切 世界 天 人 四衆이 涅槃光 맛나ᅀᆞᄫᅡ</sent>
<sent type="main" lang="chi" page="12a-12b" n="5">瞻仰佛者，一切三塗、八難、</sent>
<sent type="main" lang="kor" page="12a-12b" n="5">부텨 울워러 보ᅀᆞᄫᆞᆫ 사ᄅᆞ미 一切 三塗 ^ 八難이며</sent>
<!--원문없음-->
<sent type="anno" lang="kor" page="12b" n="1">三塗ᄂᆞᆫ 三惡道ㅣ라</sent>
<sent type="main" lang="chi" page="12b" n="2">世間人天所有煩惱、四重、五逆、極惡罪咎，永滅無餘，皆得解脫。</sent>
<sent type="main" lang="kor" page="12b" n="2">ᄀᆞ자ᇰ 모딘 罪 다 업서 버서나니라</sent>
<!--원문없음-->
<sent type="main" lang="kor" page="12b" n="3">그저긔 世尊이 도로 僧伽梨ᄅᆞᆯ 니브시고</sent>
<!--원문없음-->
<sent type="main" lang="kor" page="12b" n="4">바리와 錫杖과ᄅᆞᆯ 손ᅀᅩ 阿難이 주시고 니ᄅᆞ샤ᄃᆡ</sent>
<!--원문없음-->
<sent type="main" lang="kor" page="12b" n="5">네 ᄒᆞ마 부텻 正化ᄅᆞᆯ 즐기란ᄃᆡ 貪欲과 憍慢ᄋᆞᆯ ᄇᆞ리고</sent>
<!--원문없음-->
<sent type="main" lang="kor" page="12b-13a" n="6">부텻 말ᄊᆞᄆᆞᆯ 바다 精進ᄋᆞ로 道行ᄋᆞᆯ ᄉᆞ라ᇰᄒᆞ^라</sent>
<!--원문없음-->
<sent type="main" lang="kor" page="13a" n="1">이 ᄆᆞᆺ 後ㅅ 부텻 기티논 긔걸이니 모로매 모다 삼가라</sent>
<!--원문없음-->
<sent type="main" lang="kor" page="13a" n="2">比丘ᄃᆞᆯ하 부텻 야ᇰᄌᆞᄅᆞᆯ 보아라</sent>
<!--원문없음-->
<sent type="main" lang="kor" page="13a" n="3">보미 쉽디 몯ᄒᆞ니라</sent>
<!--원문없음-->
<sent type="main" lang="kor" page="13a" n="4">이 後 一億四千 나ᄆᆞᆫ ᄒᆡ예ᅀᅡ ᄯᅩ 彌勒佛이 이시리라</sent>
<!--원문없음-->
<sent type="main" lang="kor" page="13a" n="5">내 聖師ㅣ ᄃᆞ외야 닐흔 아홉 ᄒᆡ예 ᄒᆞ욜 이ᄅᆞᆯ ᄒᆞ마 ᄆᆞ초니 너희ᄃᆞᆯ히 힘 ᄡᅥ ᄉᆞ라</sent>
<!--원문없음-->
<sent type="main" lang="kor" page="13a-13b" n="6">바미 ᄒᆞ마 半이어다 게으른 ᄠᅳᆮ 먹디 ^ 마아라</sent>
<!--원문없음-->
<sent type="main" lang="kor" page="13b" n="1">내 게으르디 아니호ᄆᆞ로 正覺ᄋᆞᆯ 일우오라</sent>
<!--원문없음-->
<sent type="main" lang="kor" page="13b" n="2">이 如來ㅅ ᄆᆞᆺ 後ㅅ 마리라</sent>
<sent type="main" lang="chi" page="13b" n="3">爾時，世尊所言未訖卽入初禪、</sent>
<sent type="main" lang="kor" page="13b" n="3">그저긔 世尊이 初禪에 드르샤</sent>
<sent type="main" lang="chi" page="13b-14a" n="4">從初禪出入第二禪、從二禪出入第三禪、從三禪出入第四禪、從四禪出入虛空處、從空處出入無邊識處、</sent>
<sent type="main" lang="kor" page="13b-14a" n="4">初禪으로셔 二禪 二禪으로셔 三禪 三禪으로셔 四禪 四禪으로셔 虛空處 虛空處로셔 無邊識處 無邊識處^로셔</sent>
<sent type="main" lang="chi" page="14a" n="1">從識處出入不用處、從不用出入非想非非想處、從非非想處出入滅盡定；</sent>
<sent type="main" lang="kor" page="14a" n="1">不用處 不用處로셔 非想非非想處 非非想處로셔 滅盡定에 드르시니 이ᄂᆞᆫ 順入이오</sent>
<!--원문없음-->
<sent type="anno" lang="kor" page="14a" n="2">虛空處는 空無邊處ㅣ오 無邊識處는 識無邊處ㅣ오</sent>
<!--원문없음-->
<sent type="anno" lang="kor" page="14a" n="3">不用處는 識無邊處ㅣ오 不用處는 無所有處ㅣ라</sent>
<!--원문없음-->
<sent type="anno2" lang="kor" page="14a" n="4">順入ᄋᆞᆫ(은) 順히 들씨라</sent>
<sent type="main" lang="chi" page="14a-14b" n="5">從滅盡定出還入非想非非想處、從非非想出入不用處、</sent>
<sent type="main" lang="kor" page="14a-14b" n="5">滅盡定으로셔 도로 非想非非想處 非非想處^로셔 不用處 不用處로셔</sent>
<sent type="main" lang="chi" page="14b" n="1">從不用出入無邊識處、從無邊識處出入虛空處、從空處出入第四禪、</sent>
<sent type="main" lang="kor" page="14b" n="1">無邊識處 無邊識處로셔 虛空處 虛空處로셔 四禪 四禪으로셔</sent>
<sent type="main" lang="chi" page="14b" n="2">從四禪出入第三禪、從三禪出入第二禪、從二禪出入第一禪。</sent>
<sent type="main" lang="kor" page="14b" n="2">三禪 三禪으로셔 二禪 二禪으로셔 初禪에 드르시니 이ᄂᆞᆫ 逆入이니</sent>
<!--원문없음-->
<sent type="anno" lang="kor" page="14b" n="3">逆入ᄋᆞᆫ 거스리 들씨라</sent>
<sent type="main" lang="chi" page="14b-15a" n="4">爾時，世尊如是逆順入諸禪已，普告大衆：</sent>
<sent type="main" lang="kor" page="14b-15a" n="4">그리 다 드르시고 大衆ᄃᆞ려 니ᄅᆞ^샤ᄃᆡ</sent>
<sent type="main" lang="chi" page="15a" n="1">「我以甚深般若遍觀三界 同虛空相。</sent>
<sent type="main" lang="kor" page="15a" n="1">내 甚히 기픈 般若로 三界ᄅᆞᆯ 보니 根源性이 ᄆᆞᄎᆞ맨 뷔여 虛空이 ᄀᆞᆮᄒᆞ니</sent>
<sent type="main" lang="chi" page="15a" n="2">法相如是，其知是者，名出世人；</sent>
<sent type="main" lang="kor" page="15a" n="2">이ᄅᆞᆯ 아ᄂᆞ니ᄂᆞᆫ 世間애 버서난 사ᄅᆞ미라 ᄒᆞ고</sent>
<sent type="main" lang="chi" page="15a" n="3">是事不知，名生死始。</sent>
<sent type="main" lang="kor" page="15a" n="3">이ᄅᆞᆯ 모ᄅᆞ면 生死始作이라 ᄒᆞᄂᆞ니라 ᄒᆞ시고</sent>
<sent type="main" lang="chi" page="15a-15b" n="4">爾時，世尊說是語已，復入超禪，從初禪出入第三禪、從三禪出入虛空處、</sent>
<sent type="main" lang="kor" page="15a-15b" n="4">ᄯᅩ ᄒᆞ나콤 거르ᄠᅱ여 드르샤ᄃᆡ 初禪으로셔 三禪 三禪으로셔 虛空處 虛空處로셔</sent>
<sent type="main" lang="chi" page="15b" n="1">從虛空出入無所有處、從無所有出入滅盡想定；</sent>
<sent type="main" lang="kor" page="15b" n="1">無所有處 無所有處로셔 滅盡定에 드르시니 이ᄂᆞᆫ 半超順入이오</sent>
<!--원문없음-->
<sent type="anno" lang="kor" page="15b" n="2">半超ᄂᆞᆫ 半만 거르ᄠᅱᆯ씨라</sent>
<sent type="main" lang="chi" page="15b" n="3">從滅盡定出次第還入至非想非非想處、從非非想出入無邊識處、</sent>
<sent type="main" lang="kor" page="15b" n="3">滅盡定으로셔 도로 非想 非非想處 非非想處로셔 無邊識處 無邊識處로셔</sent>
<sent type="main" lang="chi" page="15b-16a" n="4">從識處出入第四禪、從四禪出入第二禪、從二禪出入於初禪。</sent>
<sent type="main" lang="kor" page="15b-16a" n="4">四禪 四禪으로셔 二禪 ^ 二禪으로셔 初禪에 드르시니 이ᄂᆞᆫ 半超逆入이라</sent>
<sent type="main" lang="chi" page="16a" n="1">如是逆順入超禪已，復告大衆：</sent>
<sent type="main" lang="kor" page="16a" n="1">그리 드르시고 ᄯᅩ 大衆ᄃᆞ려 니ᄅᆞ샤ᄃᆡ</sent>
<sent type="main" lang="chi" page="16a" n="2">「我以摩訶般若遍觀三界 (...)</sent>
<sent type="main" lang="kor" page="16a" n="2">내 摩訶般若로 三界ᄅᆞᆯ 다 보니 一切法이 다 淸淨ᄒᆞ야 ᄒᆞᆫ 것도 업스니</sent>
<sent type="main" lang="chi" page="16a-16b" n="3">眞見此法，名爲解脫，</sent>
<sent type="main" lang="kor" page="16a-16b" n="3">이 法相이 일후미 大涅槃이니 이 法을 眞實로 보ᄂᆞ닌 解脫이라 ᄒᆞ^고</sent>
<sent type="main" lang="chi" page="16b" n="1">凡夫不知，名曰無明。」</sent>
<sent type="main" lang="kor" page="16b" n="1">凡夫ㅣ 모ᄅᆞᆯᄊᆡ 無明이라 ᄒᆞᄂᆞ니라 ᄒᆞ시고</sent>
<sent type="main" lang="chi" page="16b" n="2">作是語已，復入超禪，從初禪出乃至入滅盡定、</sent>
<sent type="main" lang="kor" page="16b" n="2">ᄯᅩ 初禪으로셔 오ᄋᆞ로 거르ᄠᅱ여 滅盡定에 드르시니 이ᄂᆞᆫ 全超順入이오</sent>
<!--원문 없음-->
<sent type="anno" lang="kor" page="16b" n="3">全超ᄂᆞᆫ 오ᄋᆞ로 거르ᄠᅱᆯ씨라</sent>
<sent type="main" lang="chi" page="16b" n="4">從滅盡定出乃至入初禪。</sent>
<sent type="main" lang="kor" page="16b" n="4">滅盡定으로셔 도로 初禪에 드르시니 이ᄂᆞᆫ 全超逆入이니</sent>
<sent type="main" lang="chi" page="16b" n="5">如是逆順入超禪已，復告大衆：</sent>
<sent type="main" lang="kor" page="16b" n="5">그리 드르시고 ᄯᅩ 大衆ᄃᆞ려 니ᄅᆞ샤ᄃᆡ</sent>
<sent type="main" lang="chi" page="16b-17a" n="6">「我以佛眼遍觀三界一切諸法，</sent>
<sent type="main" lang="kor" page="16b-17a" n="6">내 佛眼^ᄋᆞ로 三界옛 一切 諸法을 다 보니</sent>
<sent type="main" lang="chi" page="17a" n="1">無明本際性本解脫，於十方求了不能得，</sent>
<sent type="main" lang="kor" page="17a" n="1">無明ㅅ 根源이 性이 本來 解脫ᄒᆞ야 十方애 求ᄒᆞ야도 곧 몯 어드리로다</sent>
<sent type="main" lang="chi" page="17a" n="2">根本無故，所因枝葉皆悉解脫。</sent>
<sent type="main" lang="kor" page="17a" n="2">根源이 업순 젼ᄎᆞ로 가지와 닙괘 다 解脫ᄒᆞ며</sent>
<sent type="main" lang="chi" page="17a" n="3">無明解脫故，乃至老、死皆得解脫。</sent>
<sent type="main" lang="kor" page="17a" n="3">無明이 解脫혼 젼ᄎᆞ로 老死 니르리 다 解脫ᄒᆞ니라</sent>
<sent type="main" lang="chi" page="17a-17b" n="4">以是因緣，我今安住常寂滅光，</sent>
<sent type="main" lang="kor" page="17a-17b" n="4">이런 젼ᄎᆞ로 내 샤ᇰ녜 寂^滅光애 便安히 住호리니</sent>
<sent type="main" lang="chi" page="17b" n="1">名大涅槃。」　</sent>
<sent type="main" lang="kor" page="17b" n="1">일후미 大涅槃이라</sent>
<sent type="main" lang="chi" page="17b" n="2">爾時，世尊三反入諸禪定，三反示誨衆已，於七寶床右脅而臥，頭枕北方、足指南方、</sent>
<sent type="main" lang="kor" page="17b" n="2">그저긔 世尊이 七寶床애 北녁 볘샤 올ᄒᆞᆫ 녀브로 누ᄫᅳ샤</sent>
<sent type="main" lang="chi" page="17b" n="3">於是時頃，便般涅槃。</sent>
<sent type="main" lang="kor" page="17b" n="3">그낤 바ᇝ 中에 괴외ᄒᆞ샤 般涅槃ᄒᆞ시니라</sent>
<sent type="main" lang="chi" page="17b" n="4">娑羅樹林四雙八隻——西方一雙在如來前、</sent>
<sent type="main" lang="kor" page="17b" n="4">娑羅樹林이 네 雙ᄋᆞ로 ᄒᆞ야 七寶床ㅅ 四方애 各各 ᄒᆞᆫ 雙곰 셔엣더니</sent>
<sent type="main" lang="chi" page="17b-18a" n="5">其娑羅林東西二雙合爲一樹、南北二雙合爲一樹，</sent>
<sent type="main" lang="kor" page="17b-18a" n="5">東西옛 두 ^ 雙이 어울오 南北엣 두 雙이 어우러 가지 드리워 如來ᄅᆞᆯ 둡ᄉᆞᆸ고</sent>
<sent type="main" lang="chi" page="18a" n="1">其樹卽時慘然變白，</sent>
<sent type="main" lang="kor" page="18a" n="1">그 나못 비치 즉자히 白鶴 ᄀᆞ티 ᄃᆞ외오</sent>
<sent type="main" lang="chi" page="18a" n="2">猶如白鶴，枝葉、花果、皮幹悉皆爆裂墮落，漸漸枯悴，摧折無餘。</sent>
<sent type="main" lang="kor" page="18a" n="2">가지와 닙과 곳과 여름괘 ᄠᅥ러디며 거프리 ᄠᅥ디며 읏드미 漸漸 이우러 ᄒᆞᆫ 것도 업긔 것드르니라</sent>
<!--원문없음-->
<sent type="anno" lang="kor" page="18a" n="3">一切 ᄒᆞ논 일 잇논 法이 便安티 몯혼 주를 如來 뵈시노라 ᄒᆞ시며</sent>
<!--원문없음-->
<sent type="anno" lang="kor" page="18a-18b" n="4">人天ᄃᆞᆯ히 色身에 즐겨 貪着ᄒᆞᆫ 사ᄅᆞᆷ 위ᄒᆞ샤 無常ᄋᆞᆯ 뵈시노라 ^ ᄒᆞ샤</sent>
<!--원문없음-->
<sent type="anno" lang="kor" page="18b" n="1">涅槃ᄋᆞᆯ ᄒᆞ시니 十方　諸佛이 實엔 涅槃이 업스샤ᄃᆡ</sent>
<!--원문없음-->
<sent type="anno" lang="kor" page="18b" n="2">衆生　調伏ᄒᆡ노라 ᄒᆞ샤 滅度ᄅᆞᆯ 뵈시ᄂᆞ니라</sent>
<sent type="main" lang="chi" page="18b" n="3">爾時，十方無數萬億恒河沙普佛世界一切大地皆大震動，出種種音唱言：</sent>
<sent type="main" lang="kor" page="18b" n="3">그저긔 十方 無數 萬億 恒河沙 너븐 부텻 世界 다 ᄀᆞ자ᇰ 드러치며 갓갓 소리ᄅᆞᆯ 내야 닐오ᄃᆡ</sent>
<sent type="main" lang="chi" page="18b" n="4">「苦哉！苦哉！世界空虛。」</sent>
<sent type="main" lang="kor" page="18b" n="4">셜ᄫᅳᆯ쎠 世界 뷔어다 ᄒᆞ며</sent>
<sent type="main" lang="chi" page="18b-19a" n="5">十方世界一切諸山——目眞鄰陀山、摩訶目眞鄰陀山、鐵圍山、大鐵圍山、</sent>
<sent type="main" lang="kor" page="18b-19a" n="5">十方世界옛 一切諸山 目眞隣陁山과 摩訶目眞^隣陁山과 鐵圍山과 大鐵圍山과</sent>
<sent type="main" lang="chi" page="19a" n="1">諸須彌山、香山、寶山、金山、黑山、一切大地所有諸山——</sent>
<sent type="main" lang="kor" page="19a" n="1">諸須彌山과 香山과 寶山과 金山과 香山과 寶山과 金山과 黑山과 一切大地예 잇ᄂᆞᆫ 諸山이</sent>
<sent type="main" lang="chi" page="19a" n="2">一時震裂，悉皆崩倒，出大音聲，震吼世界，唱言：</sent>
<sent type="main" lang="kor" page="19a" n="2">一時예 드러쳐 ᄠᅥ디고 다 므르드르며 큰 소리ᄅᆞᆯ 내야 닐오ᄃᆡ</sent>
<sent type="main" lang="chi" page="19a-19b" n="3">「苦哉！苦哉！如何一旦世間孤露，慧日滅沒大涅槃山？一切衆生喪眞慈父，失所敬天無瞻仰者。」</sent>
<sent type="main" lang="kor" page="19a-19b" n="3">셜ᄫᅳᆯ쎠 世間애 慧日이 업스샤 울워ᅀᆞᄫᆞ리 업거시다 ^ ᄒᆞ며</sent>
<sent type="main" lang="chi" page="19b" n="1">爾時，十方世界一切大海，悉皆混濁沸涌濤波，出種種音唱言：</sent>
<sent type="main" lang="kor" page="19b" n="1">ᄯᅩ 十方世界옛 一切大海 다 흐리오 겨리 닐며 갓갓 소리ᄅᆞᆯ 내야 닐오ᄃᆡ</sent>
<sent type="main" lang="chi" page="19b" n="2">「苦哉！苦哉！正覺已滅，</sent>
<sent type="main" lang="kor" page="19b" n="2">셜ᄫᅳᆯ쎠 衆生이 正ᄒᆞᆫ 길ᄒᆞᆯ 일허다 ᄒᆞ며</sent>
<sent type="main" lang="chi" page="19b" n="3">一切江河、溪澗、溝壑、川流、泉源、渠井、浴池，悉皆傾覆，</sent>
<sent type="main" lang="kor" page="19b" n="3">一切江河ㅣ며 내히며 우므리며 모시 다 소다디여</sent><!--'으'로 보임-->
<!--원문 없음-->
<sent type="anno" lang="kor" page="19b" n="4">江河ᄂᆞᆫ ᄀᆞᄅᆞ미라</sent>
<sent type="main" lang="chi" page="19b" n="5">水盡枯涸。十方世界大地虛空，寂然大闇，日月精光悉無復照，</sent>
<sent type="main" lang="kor" page="19b" n="5">므리 다 여위오 十方世界 ᄀᆞ자ᇰ 어드ᄫᅥ 日月ㅅ 光明이 몯 비취오</sent>
<sent type="main" lang="chi" page="19b-20a" n="6">黑闇愁惱彌布世界。於是時間，忽然黑風鼓怒驚振，吹扇塵沙彌闇世界。爾時大地一切卉木、藥草、諸樹、花果、枝葉，悉皆摧折，碎落無遺。　</sent>
<sent type="main" lang="kor" page="19b-20a" n="6">거믄 ^ ᄇᆞᄅᆞ미 부러 드트리 ᄀᆞᄃᆞᆨᄒᆞ며 一切草木이 다 것듣더라</sent>
<sent type="main" lang="chi" page="20a" n="1">於是時頃，十方世界一切諸天，遍滿虛空，</sent>
<sent type="main" lang="kor" page="20a" n="1">그ᄢᅴ 十方世界 一切諸天이 虛空애 ᄀᆞᄃᆞᆨᄒᆞ야 이셔</sent>
<sent type="main" lang="chi" page="20a" n="2">哀號悲歎，震動三千大千世界；</sent>
<sent type="main" lang="kor" page="20a" n="2">슬허 우니 三千大千世界 드러치더니</sent>
<sent type="main" lang="chi" page="20a" n="3">雨無數百千種種上妙天香天花，</sent>
<sent type="main" lang="kor" page="20a" n="3">種種 花香ᄋᆞᆯ 비허 須彌山ᄀᆞ티 싸ᄒᆞ며</sent>
<sent type="main" lang="chi" page="20a-20b" n="4">於上空中復雨無數天幢、天幡、天瓔珞、天軒蓋、天寶珠，遍滿虛空，</sent>
<sent type="main" lang="kor" page="20a-20b" n="4">ᄯᅩ 空中에 幢幡 瓔珞 寶珠를 虛^空애 ᄀᆞᄃᆞ기 비ᄒᆞ니</sent>
<sent type="main" lang="chi" page="20b" n="1">變成寶臺，四面珠瓔、七寶絞絡，</sent>
<sent type="main" lang="kor" page="20b" n="1">變ᄒᆞ야 七寶臺 ᄃᆞ외며</sent>
<sent type="main" lang="chi" page="20b" n="2">於上空中復奏無數微妙天樂，鼓吹絃歌，出種種音，唱言：</sent>
<sent type="main" lang="kor" page="20b" n="2">ᄯᅩ 無數ᄒᆞᆫ 푸ᇰ류 ᄒᆞ며 갓갓 소리ᄅᆞᆯ 내야 닐오ᄃᆡ</sent>
<sent type="main" lang="chi" page="20b" n="3">「苦哉！苦哉！佛已涅槃，世界空虛，群生眼滅，煩惱羅剎大欲流行，行苦相續痛輪不息。」</sent>
<sent type="main" lang="kor" page="20b" n="3">셜ᄫᅳᆯ쎠 世界 뷔어다 ᄒᆞ더라</sent>
<sent type="main" lang="chi" page="20b" n="4">爾時，阿難心慌迷悶，都不覺知，不識如來已入涅槃、未入涅槃？唯見非恒境界，復問樓逗：</sent>
<sent type="main" lang="kor" page="20b" n="4">그저긔 無數億 菩薩와 一切 大衆이 다 ᄎᆞ림 몯ᄒᆞ야 阿那律이ᄃᆞ려 무로ᄃᆡ</sent>
<sent type="main" lang="chi" page="20b" n="5">「佛涅槃耶？」</sent>
<sent type="main" lang="kor" page="20b" n="5">부톄 涅槃ᄒᆞ시니여</sent>
<sent type="main" lang="chi" page="20b" n="6">樓逗答言：</sent>
<sent type="main" lang="kor" page="20b" n="6">對答호ᄃᆡ</sent>
<sent type="main" lang="chi" page="20b-21b" n="7">「大覺世尊已入涅槃。」</sent>
<sent type="main" lang="kor" page="20b-21b" n="7">ᄒᆞ마 涅槃ᄒᆞ시^니라</sent>
<sent type="main" lang="chi" page="21a" n="1">爾時阿難聞是語已，悶絕躄地，猶如死人，寂無氣息，冥冥不曉。</sent>
<sent type="main" lang="kor" page="21a" n="1">그ᄢᅴ 阿難이 이 말 듣고 것ᄆᆞᄅᆞ주거 ᄯᅡ해 ᄇᆞᄃᆞ 텨 수미 업거늘</sent>
<sent type="main" lang="chi" page="21a" n="2">　爾時，樓逗以淸冷水灑阿難面，扶之令起，以善方便而慰喻之，語阿難言：</sent>
<sent type="main" lang="kor" page="21a" n="2">阿那律이 ᄎᆞᆫ 므를 ᄂᆞᄎᆡ ᄲᅳ리고 慰努ᄒᆞ야 닐오ᄃᆡ</sent>
<sent type="main" lang="chi" page="21a" n="3">佛雖涅槃，而有舍利、無上法寶常住於世，能爲衆生而作歸依。</sent>
<sent type="main" lang="kor" page="21a" n="3">부톄 비록 涅槃ᄒᆞ샤도 舍利와 法寶왜 世間애 이실ᄊᆡ 衆生 歸依호ᇙ ᄯᅡ히니</sent>
<sent type="main" lang="chi" page="21a" n="4">我與汝等當勤精進，</sent>
<sent type="main" lang="kor" page="21a" n="4">우리 너희와 ᄒᆞ야 브즈러니 精進ᄒᆞ야</sent>
<sent type="main" lang="chi" page="21a-21b" n="5">以佛法寶授與衆生，令脫衆苦，報如來恩。」</sent>
<sent type="main" lang="kor" page="21a-21b" n="5">佛寶 法寶로 衆^生ᄋᆞᆯ 濟渡ᄒᆞ야 如來ㅅ 恩惠ᄅᆞᆯ 갑ᄉᆞᄫᅡᅀᅡ ᄒᆞ리라</sent>
<sent type="main" lang="chi" page="21b" n="1">爾時阿難聞慰喻已，漸得醒悟，哽咽流淚，悲不自勝。</sent>
<sent type="main" lang="kor" page="21b" n="1">阿難이 그 말 듣고 漸漸 ᄭᆡ야나니라</sent>
<sent type="main" lang="chi" page="21b" n="2">一切大衆哀聲普震一切世界。　</sent>
<sent type="main" lang="kor" page="21b" n="2">大衆ᄃᆞᆯ히 ᄒᆞᆫᄢᅴ ᄯᅡ해 업더디여 그울며 우니 一切 世界 드러치더니</sent>
<sent type="main" lang="chi" page="21b" n="3">爾時，無數億恒河沙菩薩、一切世間天人大衆，互相執手，悲泣流淚，哀不自勝，各相裁抑。</sent>
<sent type="main" lang="kor" page="21b" n="3">그저긔 無數億 恒河沙 菩薩와 一切 天 人 大衆이 各各 ᄆᆞᅀᆞᄆᆞᆯ 누겨</sent>
<sent type="main" lang="chi" page="21b-22a" n="4">卽皆自辦無數微妙香花、曼陀羅花、悲哀供養。</sent>
<sent type="main" lang="kor" page="21b-22a" n="4">無^數ᄒᆞᆫ 種種 花香과 幢幡 瓔珞ᄋᆞ로 슬허 供養ᄒᆞᅀᆞᆸ더니</sent>
<sent type="main" lang="chi" page="22a" n="1">色界、無色界、諸天亦如是，倍勝供養。</sent>
<sent type="main" lang="kor" page="22a" n="1">無色界天에 니르리 供養이 ᄉᆞᆫᄌᆡ 더으더라</sent>
<!--원문없음-->
<sent type="main" lang="kor" page="22a" n="2">그저긔 東土앤 周 穆王이 셔엣더시니</sent>
<!--원문없음-->
<sent type="main" lang="kor" page="22a" n="3">二月ㅅ 보롬 나래 모딘 ᄇᆞᄅᆞ미 니러</sent>
<!--원문없음-->
<sent type="main" lang="kor" page="22a" n="4">집도 ᄒᆞ야ᄇᆞ리며 나모도 것거디며 地動ᄒᆞ며</sent>
<!--원문없음-->
<sent type="main" lang="kor" page="22a-22b" n="5">西方애 ᄒᆡᆫ 므지^게 열둘히 南北으로 ᄀᆞᄅᆞ ᄢᅦ여 잇더니</sent>
<sent type="main" lang="chi" page="22b" n="1">穆王問太史扈多曰。是何徵也。扈多卜曰</sent>
<sent type="main" lang="kor" page="22b" n="1">穆王이 臣下 ᄃᆞ려 무르신대 太史扈多ㅣ ᄉᆞᆯᄫᅩᄃᆡ</sent>
<sent type="main" lang="chi" page="22b" n="2">西方大聖人入滅。衰相現耳。此即如來入涅槃之相也。</sent>
<sent type="main" lang="kor" page="22b" n="2">西方ㅅ 聖人이 入滅ᄒᆞ시ᄂᆞᆫ 相이샤ᄉᆞᅌᅵ다</sent>
<!--원문없음-->
<sent type="anno" lang="kor" page="22b" n="3">入滅은 寂滅에 드르실씨라</sent>
<!--원문없음-->
<sent type="main" lang="kor" page="22b" n="4">拘尸城엣 남진 겨지비 阿難이ᄃᆞ려 ᄉᆞᅀᆞᄫᅩᇙ 法을 무러늘</sent>
<!--원문없음-->
<sent type="main" lang="kor" page="22b" n="5">그저긔 帝釋이 닐오ᄃᆡ</sent>
<!--원문없음-->
<sent type="main" lang="kor" page="22b-23a" n="6">부텨 니ᄅᆞ샨 ^ 야ᅌᆞ로 轉輪王ㅅ 法을 브터 ᄒᆞ라</sent>
<sent type="main" lang="chi" page="23a" n="1">拘尸城內一切人民悲泣流淚，摠入城中，卽作金棺七寶莊嚴，</sent>
<sent type="main" lang="kor" page="23a" n="1">그 사ᄅᆞᆷᄃᆞᆯ히 城에 드러가 七寶金棺 ᄆᆡᇰᄀᆞᅀᆞᄫᅡ</sent>
<sent type="main" lang="chi" page="23a" n="2">卽辦微妙無價白氎千張、無數細軟妙兜羅綿，悲哀</sent>
<sent type="main" lang="kor" page="23a" n="2">白氎과 兜羅綿과 種種香花와 幡蓋 가져 와 슬허</sent>
<sent type="main" lang="chi" page="23a" n="3">供養 各以細妙白氎障手，</sent>
<sent type="main" lang="kor" page="23a" n="3">다시 供養ᄒᆞᅀᆞᆸ고 白氎으로 소ᄂᆞᆯ ᄡᅡ 如來ᄅᆞᆯ 드ᅀᆞᄫᅡ</sent>
<sent type="main" lang="chi" page="23a-23b" n="4">扶於如來入金棺中，注滿香油，棺門卽閉。　</sent>
<sent type="main" lang="kor" page="23a-23b" n="4">金棺애 녀ᄊᆞᆸ고 香油를 ᄀᆞᄃᆞ기 브ᄊᆞᆸ고 곧 둡게를 닫^ᄌᆞᄫᆞ니라</sent>
<sent type="main" lang="chi" page="23b" n="1">爾時，拘尸城內一切士女貪福善心，</sent>
<sent type="main" lang="kor" page="23b" n="1">그저긔 拘尸城 안햇 사ᄅᆞ미 福ᄋᆞᆯ 貪ᄒᆞ야</sent>
<sent type="main" lang="chi" page="23b" n="2">期心請舉如來聖棺，欲入城內，自申供養，</sent>
<sent type="main" lang="kor" page="23b" n="2">如來ᄅᆞᆯ 앗ᄉᆞᄫᅡ 드리ᅀᆞᆸ고 ᄒᆞ오ᅀᅡ 供養ᄒᆞᅀᆞᄫᅩ리라 ᄒᆞ야</sent>
<sent type="main" lang="chi" page="23b" n="3">城內復遣八大力士 亦不能勝。</sent>
<sent type="main" lang="kor" page="23b" n="3">힘 센 사ᄅᆞᄆᆞᆯ 만히 보내야 金棺ᄋᆞᆯ 드ᅀᆞᆸ다가 몯ᄒᆞ야ᄂᆞᆯ</sent>
<sent type="main" lang="chi" page="23b" n="4">樓逗語力士言：</sent>
<sent type="main" lang="kor" page="23b" n="4">阿那律이 닐오ᄃᆡ</sent>
<sent type="main" lang="chi" page="23b" n="5">縱使盡城內人，</sent>
<sent type="main" lang="kor" page="23b" n="5">城 안햇 사ᄅᆞ미 다 와도 몯 드ᅀᆞᄫᆞ리어니</sent>
<sent type="main" lang="chi" page="23b" n="6">何況汝等而能勝耶？</sent>
<sent type="main" lang="kor" page="23b" n="6">너희 어느 드ᅀᆞᄫᆞᆯ따</sent>
<sent type="main" lang="chi" page="23b-24a" n="7">汝等當請大衆及諸天力助汝舉棺，乃得入城。」</sent>
<sent type="main" lang="kor" page="23b-24a" n="7">너희ᄃᆞᆯ히 大衆과 諸^天ㅅ 히ᄆᆞᆯ 請ᄒᆞ야ᅀᅡ 城의 드리ᅀᆞᄫᆞ리라</sent>
<sent type="main" lang="chi" page="24a" n="1">爾時帝釋卽持微妙大七寶蓋、無數香花、幢幡、音樂，與諸天衆悲泣流淚，垂在空中供養聖棺；至第六天及色界天，皆如帝釋供養聖棺。　</sent>
<sent type="main" lang="kor" page="24a" n="1">그저긔 帝釋이며 色界天 니르리 香花幢幡 푸ᇰ류로 金棺ᄋᆞᆯ 供養ᄒᆞᅀᆞᆸ더라</sent>
<sent type="main" lang="chi" page="24a" n="2">爾時，世尊大悲普覆，令諸世間得平等心，得福無異。</sent>
<sent type="main" lang="kor" page="24a" n="2">世尊이 大慈悲心ᄋᆞ로 福ᄋᆞᆯ 골오 주리라 ᄒᆞ샤</sent>
<sent type="main" lang="chi" page="24a" n="3">於娑羅林卽自舉棺，昇虛空中，高一多羅樹，</sent>
<sent type="main" lang="kor" page="24a" n="3">沙羅林에셔 棺이 虛空애 ᄒᆞᆫ 多羅樹ㅅ 노ᄑᆡᄅᆞᆯ 올아 겨시거늘</sent>
<sent type="main" lang="chi" page="24a-24b" n="4">帝釋及諸天衆卽持七寶大蓋、四柱寶臺，</sent>
<sent type="main" lang="kor" page="24a-24b" n="4">帝^釋이 天衆ᄃᆞᆯ콰로 七寶蓋와 네 긷 寶臺 가지고</sent>
<sent type="main" lang="chi" page="24b" n="1">四面莊嚴七寶瓔珞，垂虛空中，覆佛聖棺，無數香花、幢幡、瓔珞、音樂、微妙雜綵，空中供養；</sent>
<sent type="main" lang="kor" page="24b" n="1">七寶瓔珞ᄋᆞᆯ 空中에 드리워 棺ᄋᆞᆯ 둡ᄉᆞᆸ고 푸ᇰ류 ᄀᆞ초아 供養ᄒᆞᅀᆞᄫᆞ며</sent>
<sent type="main" lang="chi" page="24b" n="2"></sent>
<sent type="main" lang="kor" page="24b" n="2">金棺 알ᄑᆡ 七寶花香과 眞珠瓔珞이 虛空애 ᄀᆞᄃᆞ기 듣더라</sent>
<sent type="main" lang="chi" page="24b-25a" n="3">爾時，拘尸城內一切人民見佛聖棺昇在空中，哀泣流淚，</sent>
<sent type="main" lang="kor" page="24b-25a" n="3">그저긔 拘尸城ㅅ 사ᄅᆞ미 金棺이 虛空^애 겨시거늘 보ᅀᆞᆸ고 더욱 슬허 우더니</sent>
<sent type="main" lang="chi" page="25a" n="1">世尊大聖金棺於娑羅林虛空之中，徐徐乘空從拘尸城西門而入。從拘尸城東門而出、</sent>
<sent type="main" lang="kor" page="25a" n="1">金棺이 虛空ᄋᆞ로 ᄌᆞᄂᆞᆨᄌᆞᄂᆞ기 拘尸城 西門ᄋᆞ로 드르샤 東門ᄋᆞ로 나샤</sent>
<sent type="main" lang="chi" page="25a" n="2">乘空右繞入城南門、漸漸空行從北門出、</sent>
<sent type="main" lang="kor" page="25a" n="2">南門ᄋᆞ로 드르샤 北門ᄋᆞ로 나샤</sent>
<sent type="main" lang="chi" page="25a" n="3">乘空左繞還從拘尸西門而入，如是展轉遶三匝已；</sent>
<sent type="main" lang="kor" page="25a" n="3">도로 西門ᄋᆞ로 드르샤 이 야ᅌᆞ로 세 번 가ᇝ도ᄅᆞ시고 東門ᄋᆞ로 나샤</sent>
<sent type="main" lang="chi" page="25a" n="4">空行左遶入城北門、漸漸空行從南門出、</sent>
<sent type="main" lang="kor" page="25a" n="4">北門ᄋᆞ로 드르샤 南門ᄋᆞ로 나샤</sent>
<sent type="main" lang="chi" page="25a-25b" n="5">乘空右遶還入西門，如是展轉遶經四匝。如是左右遶拘尸城經于七匝。</sent>
<sent type="main" lang="kor" page="25a-25b" n="5">西^門ᄋᆞ로 드르샤 이 야ᅌᆞ로 네 번 가ᇝ도ᄅᆞ샤 두루 모다 닐굽 번 가ᇝ도ᄅᆞ시니</sent>
<sent type="main" lang="chi" page="25b" n="1">爾時，七寶聖棺當入城時 一切大衆悲號哽咽，各持無數微妙香木、栴檀、沈水、一切寶香，文理香潔，普熏世界；</sent>
<sent type="main" lang="kor" page="25b" n="1">拘尸城엣 사ᄅᆞ미며 無數 菩薩聲聞이며 天 人 大衆ᄃᆞᆯ히 가ᄉᆞᆷ 두드려 울며 졷ᄌᆞᄫᅡ</sent>
<sent type="main" lang="chi" page="25b" n="2">復持無數寶幢、幡蓋、香花、瓔珞至茶毘所，悲哀供養。</sent>
<sent type="main" lang="kor" page="25b" n="2">ᄯᅡ콰 虛空애 ᄀᆞᄃᆞᆨᄒᆞ야 가며 無數 花香幡蓋로 供養ᄒᆞᅀᆞᆸ더라</sent>
<sent type="main" lang="chi" page="25b-26a" n="3">爾時，一切世間大衆各持微妙栴檀、沈水、香花、</sent>
<sent type="main" lang="kor" page="25b-26a" n="3">그저긔 一切 大衆이 ^ 無色界天 니르리 種種 香木ᄋᆞᆯ 가져 ᄉᆞᅀᆞᄫᅩᇙ ᄯᅡ해 왯더니</sent>
<sent type="main" lang="chi" page="26a" n="1">如來大聖寶棺漸漸空行，下安七寶床上</sent>
<sent type="main" lang="kor" page="26a" n="1">金棺이 漸漸 오샤 七寶床애 ᄂᆞ리시니라</sent>
<sent type="main" lang="chi" page="26a" n="2">佛般涅槃。摩耶夫人。天上五衰相現。</sent>
<sent type="main" lang="kor" page="26a" n="2">如來 涅槃ᄒᆞ시니 摩耶夫人이 忉利天에 겨샤 五衰相이 現ᄒᆞ시고</sent>
<sent type="main" lang="chi" page="26a" n="3">又於其夜得五大惡夢。</sent>
<sent type="main" lang="kor" page="26a" n="3">그 낤 바ᄆᆡ 다ᄉᆞᆺ 가짓 머즌 ᄭᅮ믈 ᄭᅮ시니</sent>
<sent type="main" lang="chi" page="26a-26b" n="4">一須彌山崩。四海水竭。</sent>
<sent type="main" lang="kor" page="26a-26b" n="4">ᄒᆞ나핸 須彌山이 믈^어디며 四海 바닷 므리 여위오</sent>
<sent type="main" lang="chi" page="26b" n="1">二羅剎奔走挑人眼目。</sent>
<sent type="main" lang="kor" page="26b" n="1">둘헨 羅刹ᄃᆞᆯ히 ᄃᆞ라 가 사ᄅᆞᄆᆡ 누ᇆᄌᆞᅀᆞᄅᆞᆯ ᄆᆞᆯ아 앗고</sent>
<sent type="main" lang="chi" page="26b" n="2">三天失寶冠身無光明。</sent>
<sent type="main" lang="kor" page="26b" n="2">세헨 하ᄂᆞᆯ히 寶冠ᄋᆞᆯ 일흐며 모매 光明이 업고</sent>
<sent type="main" lang="chi" page="26b" n="3">四寶珠幢倒失如意珠。</sent>
<sent type="main" lang="kor" page="26b" n="3">네헨 구슬로 ᄭᅮ뮨 幢이 갓고로 디며 如意珠를 일코</sent>
<sent type="main" lang="chi" page="26b" n="4">五師子嚙身</sent>
<sent type="main" lang="kor" page="26b" n="4">다ᄉᆞ샌 師子ㅣ ᄌᆞ걋 모ᄆᆞᆯ 너흐니</sent>
<sent type="main" lang="chi" page="26b" n="5">痛如刀割。</sent>
<sent type="main" lang="kor" page="26b" n="5">갈ᄒᆞ로 바히ᄂᆞᆫ ᄃᆞᆺ 알ᄑᆞ거시ᄂᆞᆯ ᄭᆡ야 니ᄅᆞ샤ᄃᆡ</sent>
<sent type="main" lang="chi" page="26b-27a" n="6">得此夢已卽便驚寤。此非吉祥。</sent>
<sent type="main" lang="kor" page="26b-27a" n="6">이 됴ᄒᆞᆫ 느지 ^ 아니로다</sent>
<sent type="main" lang="chi" page="27a" n="1">我昔在於白淨王宮。因晝寢中得希有夢。</sent>
<sent type="main" lang="kor" page="27a" n="1">내 아래 白淨王ㅅ 宮의 이시ᇙ 저긔 나ᄌᆡ 자다가 쉽디 몯ᄒᆞᆫ ᄭᅮ믈 ᄭᅮ오니</sent>
<!--원문없음-->
<sent type="anno" lang="kor" page="27a" n="2">白淨王ᄋᆞᆫ 淨飯王이라</sent>
<sent type="main" lang="chi" page="27a" n="3">見一天子身黃金色。乘白象王從諸天子。</sent>
<sent type="main" lang="kor" page="27a" n="3">ᄒᆞᆫ 天子ㅣ 모미 黃金色이오 白象 ᄐᆞ고 諸天子 더블오 됴ᄒᆞᆫ 푸ᇰ류 ᄒᆞ고</sent>
<sent type="main" lang="chi" page="27a" n="4">作妙伎樂觀日之精。</sent>
<sent type="main" lang="kor" page="27a" n="4">ᄒᆡᆺ 光애 ᄢᅦ여 내 올ᄒᆞᆫ 녀브로 들어늘</sent>
<sent type="main" lang="chi" page="27a" n="5">入我右脅身心安樂。</sent>
<sent type="main" lang="kor" page="27a" n="5">몸과 ᄆᆞᄉᆞᆷ괘 便安코 즐겁더니</sent>
<sent type="main" lang="chi" page="27a-27b" n="6">卽便懷妊悉達大子。爲世照明。</sent>
<sent type="main" lang="kor" page="27a-27b" n="6">곧 悉達太子ᄅᆞᆯ ᄇᆡ^여 나하 世界ᄅᆞᆯ ᄇᆞᆰ긔 호니</sent>
<sent type="main" lang="chi" page="27b" n="1">今此五夢甚可怖畏。必是我子涅槃之相。</sent>
<sent type="main" lang="kor" page="27b" n="1">이 ᄭᅮ믈 다ᇰ다ᅌᅵ 如來ㅅ 涅槃相이샷다 ᄒᆞ더시니</sent>
<sent type="main" lang="chi" page="27b" n="2">爾時阿那律。棺殯如來身已。卽昇忉利天。偈告摩耶。</sent>
<sent type="main" lang="kor" page="27b" n="2">그ᄢᅴ 阿那律이 如來ᄅᆞᆯ 棺애 녀ᄊᆞᆸ고 忉利天에 올아가 偈 지ᅀᅥ ᄉᆞᆯᄫᅡᄂᆞᆯ</sent>
<sent type="main" lang="chi" page="27b" n="3">摩耶聞已悶絕躄地。不久便當卽就闍維。</sent>
<sent type="main" lang="kor" page="27b" n="3">摩耶ㅣ 드르시고 ᄯᅡ해 것ᄆᆞᄅᆞ주거디여 겨시다가 오라거ᅀᅡ ᄭᆡ샤</sent>
<sent type="main" lang="chi" page="27b-28a" n="4">卽與諸眷屬從空來下。趣雙樹間遙見佛棺悶絕不能自勝。</sent>
<sent type="main" lang="kor" page="27b-28a" n="4">즉자히 眷屬 ᄃᆞ리샤 雙樹間애 오샤 ^ 부텻 棺ᄋᆞᆯ ᄇᆞ라시고 것ᄆᆞᄅᆞ주거디거시ᄂᆞᆯ</sent>
<sent type="main" lang="chi" page="28a" n="1">以水灑面然後方蘇。前至棺所頂禮悲泣。而作是言。</sent>
<sent type="main" lang="kor" page="28a" n="1">ᄂᆞᄎᆡ 믈 ᄲᅳ리여ᅀᅡ ᄭᆡ샤 棺 알ᄑᆡ 나ᅀᅡ가 禮數ᄒᆞ시고 울며 니ᄅᆞ샤ᄃᆡ</sent>
<sent type="main" lang="chi" page="28a" n="2">共於過去無量劫來。長爲母子未曾捨離。一旦於今相見無期。</sent>
<sent type="main" lang="kor" page="28a" n="2">無量劫으로셔 長常 母子ㅣ ᄃᆞ외야 오다니 ᄒᆞᄅᆞᆺ 아ᄎᆞᄆᆡ ᄂᆞ외야 몯 보ᅀᆞᆸ게 ᄃᆞ외요니</sent>
<sent type="main" lang="chi" page="28a" n="3">嗚呼苦哉衆生福盡。</sent>
<sent type="main" lang="kor" page="28a" n="3">셜ᄫᅳᆯ쎠 衆生ᄋᆡ 福이 다ᄋᆞ거다 ᄒᆞ시고</sent>
<sent type="main" lang="chi" page="28a-28b" n="4">卽以種種天花。布散棺上。</sent>
<sent type="main" lang="kor" page="28a-28b" n="4">種種 天花로 棺 우희 비ᄒᆞ^시고</sent>
<sent type="main" lang="chi" page="28b" n="1">摩耶夫人顧見如來。僧伽梨衣及缽並錫杖。右手執之舉身投地。</sent>
<sent type="main" lang="kor" page="28b" n="1">如來ㅅ 袈娑와 바리와 錫杖ᄋᆞᆯ 도라보시고 올ᄒᆞᆫ소ᄂᆞ로 자ᄇᆞ샤 ᄯᅡ해 업더디여 우르시니</sent>
<sent type="main" lang="chi" page="28b" n="2">四衆悲感淚下如雨。帝釋力故變成河流。</sent>
<sent type="main" lang="kor" page="28b" n="2">四衆이 다 슬허 우더니 帝釋이 그 누ᇇ믈로 ᄀᆞᄅᆞ미 ᄃᆞ외야 흐르게 ᄒᆞ니라</sent>
<!--원문없음-->
<sent type="anno" lang="kor" page="28b" n="3">그 누ᇇ므른 摩耶夫人ㅅ 누ᇇ믈와 四衆의 누ᇇ므를 다 니르니라</sent>
<sent type="main" lang="chi" page="28b-29a" n="4">爾時世尊以神力故。令諸棺蓋皆自開發。便從棺中合掌而起。</sent>
<sent type="main" lang="kor" page="28b-29a" n="4">그ᄢᅴ 世尊이 神力으로 棺ㅅ 둡게ᄅᆞᆯ 열티게 ᄒᆞ시고 合掌ᄒᆞ^야 니러 안ᄌᆞ시니</sent>
<sent type="main" lang="chi" page="29a" n="1">身毛孔中放千光明。一一光明有千化佛。</sent>
<sent type="main" lang="kor" page="29a" n="1">터럭 구무마다 一千 光明을 펴시고 光明마다 一千 化佛이 現ᄒᆞ샤</sent>
<sent type="main" lang="chi" page="29a" n="2">悉皆合掌向於摩耶。以梵軟音問訊母言。</sent>
<sent type="main" lang="kor" page="29a" n="2">다 合掌ᄒᆞ야 摩耶ᄭᅴ로 向ᄒᆞ야 ᄉᆞᆯᄫᆞ샤ᄃᆡ</sent>
<sent type="main" lang="chi" page="29a" n="3">遠屈來下此閻浮提。諸行法爾願勿啼泣。卽便爲母而說偈言。</sent>
<sent type="main" lang="kor" page="29a" n="3">閻浮提예 머리셔 오실쎠 法이 本來 이런 거시니 우디 마ᄅᆞ쇼셔 ᄒᆞ시고 偈ᄅᆞᆯ ᄉᆞᆯᄫᆞ샤ᄃᆡ</sent>
<sent type="main" lang="chi" page="29a-29b" n="4">一切福田中　　佛福田爲最</sent>
<sent type="main" lang="kor" page="29a-29b" n="4">一切福田ㅅ 中에 부텻 ^ 福田이 ᄆᆞᆺ 爲頭ᄒᆞ며</sent>
<sent type="main" lang="chi" page="29b" n="1">一切諸女中　　玉女寶爲最</sent>
<sent type="main" lang="kor" page="29b" n="1">一切 겨집 中에 玉女寶ㅣ ᄆᆞᆺ 爲頭ᄒᆞ니</sent>
<sent type="main" lang="chi" page="29b" n="2">今我所生母　　超勝無倫比</sent>
<sent type="main" lang="kor" page="29b" n="2">날 나ᄒᆞ신 어마니미 느러 ᄀᆞᆯᄫᆞ리 업스샤</sent>
<sent type="main" lang="chi" page="29b" n="3">能生於三世　　佛法僧之寶</sent>
<sent type="main" lang="kor" page="29b" n="3">能히 三世옛 佛法僧寶ᄅᆞᆯ 내실ᄊᆡ</sent>
<sent type="main" lang="chi" page="29b" n="4">故我從棺起　　合掌歡喜歎</sent>
<sent type="main" lang="kor" page="29b" n="4">내 棺ᄋᆞ로셔 니러 合掌ᄒᆞ야 깃거 讚嘆ᄒᆞᅀᆞᄫᅡ</sent>
<sent type="main" lang="chi" page="29b-30a" n="5">用報所生恩　　示我孝戀情</sent>
<sent type="main" lang="kor" page="29b-30a" n="5">나ᄒᆞ샨 恩惠ᄅᆞᆯ 갑ᄉᆞᄫᅡ 내ᄋᆡ 孝道ᄒᆞᅀᆞᄫᆞ며 ᄉᆞ라ᇰᄒᆞᅀᆞᆸ논 ^ ᄠᅳ들 나토노니</sent>
<sent type="main" lang="chi" page="30a" n="1">諸佛雖滅度　　法僧寶常住</sent>
<sent type="main" lang="kor" page="30a" n="1">諸佛이 비록 滅度ᄒᆞ야도 法僧寶ㅣ 샤ᇰ녜 잇ᄂᆞ니</sent>
<sent type="main" lang="chi" page="30a" n="2">願母莫憂愁　　諦觀無上行</sent>
<sent type="main" lang="kor" page="30a" n="2">願ᄒᆞᆫᄃᆞᆫ 어마니미 시름 마ᄅᆞ시고 無上行ᄋᆞᆯ ᄉᆞᆯ펴 보쇼셔 ᄒᆞ시니라</sent>
<sent type="main" lang="chi" page="30a" n="3">時阿難見佛起又聞說偈垂淚嗚咽。強自抑忍卽便白佛。</sent>
<sent type="main" lang="kor" page="30a" n="3">그ᄢᅴ 阿難이 부텻긔 ᄉᆞᆯᄫᅩᄃᆡ</sent>
<sent type="main" lang="chi" page="30a" n="4">後世衆生必當問我。</sent>
<sent type="main" lang="kor" page="30a" n="4">ᄂᆞ미 다ᇰ다ᅌᅵ 내그ᅌᅦ 무로ᄃᆡ</sent>
<sent type="main" lang="chi" page="30a" n="5">佛臨滅度復何所說。</sent>
<sent type="main" lang="kor" page="30a" n="5">涅槃ᄒᆞ실 쩌긔 므슷 마ᄅᆞᆯ ᄒᆞ시더뇨 ᄒᆞ리니</sent>
<sent type="main" lang="chi" page="30a" n="6">云何答之。</sent>
<sent type="main" lang="kor" page="30a" n="6">므스기라 니르리ᅌᅵᆺ고</sent>
<sent type="main" lang="chi" page="30a" n="7">佛告阿難。</sent>
<sent type="main" lang="kor" page="30a" n="7">부톄 니ᄅᆞ샤ᄃᆡ</sent>
<sent type="main" lang="chi" page="30b" n="1">汝當答言。</sent>
<sent type="main" lang="kor" page="30b" n="1">阿難아 네 對答호ᄃᆡ</sent>
<sent type="main" lang="chi" page="30b" n="2">世尊已入涅槃。摩耶夫人來下。</sent>
<sent type="main" lang="kor" page="30b" n="2">世尊이 ᄒᆞ마 涅槃애 드렛더시니 摩耶夫人이 오나시ᄂᆞᆯ</sent>
<sent type="main" lang="chi" page="30b" n="3">如來爲後不孝諸衆生故。從金棺出</sent>
<sent type="main" lang="kor" page="30b" n="3">如來 後世옛 不孝ᄒᆞᄂᆞᆫ 衆生ᄃᆞᆯᄒᆞᆯ 위ᄒᆞ야 金棺 여르시고 니르샤</sent>
<sent type="main" lang="chi" page="30b" n="4">合掌問訊。并說上諸偈。</sent>
<sent type="main" lang="kor" page="30b" n="4">合掌ᄒᆞ야 問訊ᄒᆞ시고 아ᄆᆞ란 偈ᄅᆞᆯ 니르시니라 ᄒᆞ라</sent>
<sent type="main" lang="chi" page="30b-31a" n="5">故此經名爲佛臨涅槃母子相見經。如是受持說此語已。與母辭別卽便闔棺。</sent>
<sent type="main" lang="kor" page="30b-31a" n="5">如來 그 말 다 ᄒᆞ시고 摩耶ᄭᅴ 하딕^ᄒᆞ시고 棺ᄋᆞᆯ 도로 두프시니</sent>
<sent type="main" lang="chi" page="31a" n="1">三千世界普皆震動。八部大衆悲號懊惱。</sent>
<sent type="main" lang="kor" page="31a" n="1">三千 世界 다 드러치고 八部 大衆이 목 노하 우더라</sent>
<sent type="main" lang="chi" page="31a" n="2">摩耶夫人問阿難言。我子悉達。</sent>
<sent type="main" lang="kor" page="31a" n="2">摩耶夫人이 阿難이 ᄃᆞ려 무르샤ᄃᆡ</sent>
<sent type="main" lang="chi" page="31a" n="3">臨滅度時有何教敕。</sent>
<sent type="main" lang="kor" page="31a" n="3">如來 乃終에 므슴 마ᄅᆞᆯ ᄒᆞ더시뇨</sent>
<sent type="main" lang="chi" page="31a" n="4">阿難白言。</sent>
<sent type="main" lang="kor" page="31a" n="4">阿難이 ᄉᆞᆯᄫᅩᄃᆡ</sent>
<sent type="main" lang="chi" page="31a-31b" n="5">世尊中夜。爲諸比丘略說教誡。又以所說十二部經。付囑尊者摩訶迦葉。</sent>
<sent type="main" lang="kor" page="31a-31b" n="5">바ᇝ 中에 比丘ᄃᆞ려 警戒ᄒᆞ시고 ᄯᅩ 니ᄅᆞ샨 二部經을 摩訶迦^葉을 맛디노라 ᄒᆞ시고</sent>
<sent type="main" lang="chi" page="31b" n="1">末後敕我令助宣布。時摩訶摩耶聞此語已。</sent>
<sent type="main" lang="kor" page="31b" n="1">ᄯᅩ 나ᄅᆞᆯ 조쳐 도ᄫᅡ 펴라 ᄒᆞ더시ᅌᅵ다</sent>
<sent type="main" lang="chi" page="31b" n="2">又增感絕卽問阿難。</sent>
<sent type="main" lang="kor" page="31b" n="2">摩耶ㅣ 더 슬ᄒᆞ샤 ᄯᅩ 무르샤ᄃᆡ</sent>
<sent type="main" lang="chi" page="31b" n="3">汝於往昔侍佛已來。聞世尊說。</sent>
<sent type="main" lang="kor" page="31b" n="3">네 아래브터 부텨를 뫼ᅀᆞᄫᅡ ᄒᆞ니며 듣ᄌᆞᄫᅡ 잇ᄂᆞ니</sent>
<sent type="main" lang="chi" page="31b" n="4">如來正法幾時當滅。</sent>
<sent type="main" lang="kor" page="31b" n="4">如來ㅅ 正法이 언제 滅ᄒᆞ리라 ᄒᆞ더시뇨</sent>
<sent type="main" lang="chi" page="31b" n="5">阿難垂淚而便答言。</sent>
<sent type="main" lang="kor" page="31b" n="5">阿難이 울며 ᄉᆞᆯᄫᅩᄃᆡ</sent>
<sent type="main" lang="chi" page="31b" n="6">我於往昔。</sent>
<sent type="main" lang="kor" page="31b" n="6">世尊이 아래 니ᄅᆞ샤ᄃᆡ</sent>
<sent type="main" lang="chi" page="31b-32a" n="7">曾聞世尊說於當來法滅之事云涅槃後。摩訶迦葉。與阿難結集法藏。事悉畢已。</sent>
<sent type="main" lang="kor" page="31b-32a" n="7">나 涅槃ᄒᆞᆫ 後에 摩訶迦葉과 阿^難이왜 法藏ᄋᆞᆯ 結集ᄒᆞ고</sent>
<!--원문없음-->
<sent type="anno" lang="kor" page="32a" n="1">結集은 모도아 經 ᄆᆡᇰᄀᆞᆯ씨라</sent>
<sent type="main" lang="chi" page="32a" n="2">摩訶迦葉於狼跡山入滅盡定。</sent>
<sent type="main" lang="kor" page="32a" n="2">摩訶迦葉이 狼蹟山애 드러 滅盡定에 들어든</sent>
<sent type="main" lang="chi" page="32a" n="3">我亦當得果證。次第隨後入般涅槃。</sent>
<sent type="main" lang="kor" page="32a" n="3">阿難이도 果證ᄋᆞᆯ 得ᄒᆞ야 미조차 般涅槃애 들 쩌긔</sent>
<sent type="main" lang="chi" page="32a" n="4">當以正法付優波掘多。</sent>
<sent type="main" lang="kor" page="32a" n="4">正法으로 優婆鞠多ᄅᆞᆯ 맛뎌든</sent>
<sent type="main" lang="chi" page="32a-32b" n="5">善說法要如富樓那。廣度人衆。</sent>
<sent type="main" lang="kor" page="32a-32b" n="5">優婆鞠多ㅣ 說法 잘 ᄒᆞ야 사ᄅᆞᄆᆞᆯ 만히 濟^渡ᄒᆞ며</sent>
<sent type="main" lang="chi" page="32b" n="1">又復勸化阿輸迦王令於佛法。</sent>
<sent type="main" lang="kor" page="32b" n="1">ᄯᅩ 阿輸迦王ᄋᆞᆯ 勸ᄒᆞ야</sent>
<!--원문없음-->
<sent type="anno" lang="kor" page="32b" n="2">阿輸迦王ᄋᆞᆫ 無憂王이라 혼 ᄠᅳ디니</sent>
<!--원문없음-->
<sent type="anno" lang="kor" page="32b" n="3">無憂는 시름 업슬씨니</sent>
<!--원문없음-->
<sent type="anno" lang="kor" page="32b" n="4">이 王 날 쩌긔 어마니미 시름 업슬ᄊᆡ 無憂ㅣ라 ᄒᆞ니라</sent>
<sent type="main" lang="chi" page="32b" n="5">得固正信。以佛舍利。廣起八萬四千諸塔。</sent>
<sent type="main" lang="kor" page="32b" n="5">부텻 法에 發心ᄒᆞ야 부텻 舍利로 八萬四千 塔ᄋᆞᆯ 셰에 ᄒᆞ고</sent>
<sent type="main" lang="chi" page="32b-33a" n="6">二百歲已。尸羅難陀比丘善說法要。於閻浮提度十二億人。</sent>
<sent type="main" lang="kor" page="32b-33a" n="6">二百 ᄒᆡ 後에ᄂᆞᆫ 尸羅難陁 比丘ㅣ 說法을 잘 ᄒᆞ야 閻浮提예 十二^億 사ᄅᆞᄆᆞᆯ 濟渡ᄒᆞ고</sent>
<sent type="main" lang="chi" page="33a" n="1">三百歲已。靑蓮花眼比丘。善說法要度半億人。</sent>
<sent type="main" lang="kor" page="33a" n="1">三百ᄒᆡ 後에ᄂᆞᆫ 靑蓮花眼 比丘ㅣ 說法을 잘 ᄒᆞ야 半億 사ᄅᆞᄆᆞᆯ 濟渡ᄒᆞ고</sent>
<sent type="main" lang="chi" page="33a" n="2">四百歲已。牛口比丘善說法要。度一萬人。</sent>
<sent type="main" lang="kor" page="33a" n="2">四百 ᄒᆡ 後에ᄂᆞᆫ 牛口 比丘ㅣ 說法을 잘 ᄒᆞ야 一萬 사ᄅᆞᄆᆞᆯ 濟渡ᄒᆞ고</sent>
<sent type="main" lang="chi" page="33a-33b" n="3">五百歲已。寶天比丘善說法要。度二萬人八萬衆生。</sent>
<sent type="main" lang="kor" page="33a-33b" n="3">五百 ᄒᆡ 後에ᄂᆞᆫ 寶天 比丘ㅣ 說法을 잘 ᄒᆞ야 二^萬 사ᄅᆞᄆᆞᆯ 濟渡ᄒᆞ고</sent>
<sent type="main" lang="chi" page="33b" n="1">發阿耨多羅三藐三菩提心。</sent>
<sent type="main" lang="kor" page="33b" n="1">八萬 衆生이 阿耨多羅三藐三菩提心ᄋᆞᆯ 發ᄒᆞ리니</sent>
<sent type="main" lang="chi" page="33b" n="2">正法於此便就盡滅。</sent>
<sent type="main" lang="kor" page="33b" n="2">正法이 이ᅌᅥ긔 곧 다 업스리라</sent>
<sent type="main" lang="chi" page="33b" n="3">六百歲已。九十六種諸外道等。邪見競興破壞佛法。</sent>
<sent type="main" lang="kor" page="33b" n="3">六百 ᄒᆡ 後에ᄂᆞᆫ 外道ᄃᆞᆯ히 난겻 佛法을 헐어든</sent>
<sent type="main" lang="chi" page="33b-34a" n="4">有一比丘。名曰馬鳴。善說法要。降伏一切諸外道輩。</sent>
<sent type="main" lang="kor" page="33b-34a" n="4">ᄒᆞᆫ 比丘 馬鳴이라 호리 說法을 잘 ᄒᆞ야 一切 外道ᄃᆞᆯᄒᆞᆯ 降服^ᄒᆡ오</sent>
<sent type="main" lang="chi" page="34a" n="1">七百歲已。有一比丘。名曰龍樹善說法要。</sent>
<sent type="main" lang="kor" page="34a" n="1">七百 ᄒᆡ 後에ᄂᆞᆫ ᄒᆞᆫ 比丘 龍樹ㅣ라 호리 說法을 잘 ᄒᆞ야</sent>
<sent type="main" lang="chi" page="34a" n="2">滅邪見幢燃正法炬。</sent>
<sent type="main" lang="kor" page="34a" n="2">邪見幢ᄋᆞᆯ 업긔 ᄒᆞ고 正法 홰ᄅᆞᆯ 혀리라</sent>
<sent type="main" lang="chi" page="34a" n="3">八百歲後諸比丘等。樂好衣服縱逸嬉戲。</sent>
<sent type="main" lang="kor" page="34a" n="3">八百 ᄒᆡ 後에ᄂᆞᆫ 比丘ᄃᆞᆯ히 됴ᄒᆞᆫ 옷 즐겨 닙고 노ᄅᆞᄉᆞᆯ 즐겨 ᄒᆞᆯᄊᆡ</sent>
<sent type="main" lang="chi" page="34a" n="4">百千人中。或有一兩得道果者。</sent>
<sent type="main" lang="kor" page="34a" n="4">百千 사ᄅᆞᄆᆡ그ᅌᅦᅀᅡ ᄒᆞ나 둘히 道果ᄅᆞᆯ 得ᄒᆞ며</sent>
<sent type="main" lang="chi" page="34a-34b" n="5">九百歲已。奴爲沙門婢爲比丘尼。</sent>
<sent type="main" lang="kor" page="34a-34b" n="5">九百 ᄒᆡ 後에ᄂᆞᆫ 남진 죠ᇰᄋᆞᆫ 沙^門이 ᄃᆞ외오 겨집 죠ᇰᄋᆞᆫ 比丘尼 ᄃᆞ외오</sent>
<sent type="main" lang="chi" page="34b" n="1">一千歲已。諸比丘等聞不淨觀。阿那波那㥲恚不欲。無量比丘。若一若兩思惟正受。</sent>
<sent type="main" lang="kor" page="34b" n="1">一千 ᄒᆡ 後에ᄂᆞᆫ 比丘ᄃᆞᆯ히 됴ᄒᆞᆫ 法을 즐기디 아니ᄒᆞ야 無量 比丘의그ᅌᅦᅀᅡ ᄒᆞ나 둘만 正受를 ᄉᆞ라ᇰᄒᆞ며</sent>
<sent type="main" lang="chi" page="34b" n="2">千一百歲已。諸比丘等。如世俗人嫁娶行媒。</sent>
<sent type="main" lang="kor" page="34b" n="2">一千一百 ᄒᆡ 後에ᄂᆞᆫ 比丘ᄃᆞᆯ히 댜ᇰ가드리를 ᄒᆞ며</sent>
<sent type="main" lang="chi" page="34b" n="3">於大衆中毀謗毘尼。</sent>
<sent type="main" lang="kor" page="34b" n="3">大衆 中에 毗尼ᄅᆞᆯ 비우ᅀᅳ며</sent>
<!--원문없음-->
<sent type="anno" lang="kor" page="34b-35a" n="4">毗尼ᄂᆞᆫ 이대 다ᄉᆞ리다 ᄒᆞ논 마^리니 제 모맷 婬과 怒와 癡ᄅᆞᆯ 다ᄉᆞ리고 ᄯᅩ 衆生ᄋᆡ 惡ᄋᆞᆯ 能히 다ᄉᆞ릴씨라</sent>
<sent type="main" lang="chi" page="35a" n="1">千二百歲已。是諸比丘及比丘尼。作非梵行若有子息。</sent>
<sent type="main" lang="kor" page="35a" n="1">一千二百 ᄒᆡ 後에ᄂᆞᆫ 쥬ᇰ과 스ᇰ과 어러 子息 나하</sent>
<sent type="main" lang="chi" page="35a" n="2">男爲比丘。女爲比丘尼。</sent>
<sent type="main" lang="kor" page="35a" n="2">아ᄃᆞᄅᆞᆫ 比丘ㅣ ᄃᆞ외오 ᄯᆞᄅᆞᆫ 比丘尼 ᄃᆞ외며</sent>
<sent type="main" lang="chi" page="35a" n="3">千三百歲已。袈裟變白不受染色。</sent>
<sent type="main" lang="kor" page="35a" n="3">一千三百 ᄒᆡ 後에ᄂᆞᆫ 袈裟 비치 自然히 ᄒᆡ야 믈드디 아니ᄒᆞ리며</sent>
<sent type="main" lang="chi" page="35a-35b" n="4">千四百歲已。時諸四衆 猶如獵師 好樂殺生 賣三寶物。</sent>
<sent type="main" lang="kor" page="35a-35b" n="4">一千四百 ᄒᆡ 後에ᄂᆞᆫ 四衆이 殺^生ᄋᆞᆯ 즐기며 뎘 거슬 다 내야 ᄑᆞᆯ며</sent>
<sent type="main" lang="chi" page="35b" n="1">千五百歲俱睒彌國。三藏弟子。卽於座上殺彼羅漢。</sent>
<sent type="main" lang="kor" page="35b" n="1">一千五百 ᄒᆡ옌 俱賧彌國에 三藏比丘의 弟子ㅣ 羅漢 比丘를 주겨든</sent>
<sent type="main" lang="chi" page="35b" n="2">時羅漢弟子。卽以利刀殺彼三藏。</sent>
<sent type="main" lang="kor" page="35b" n="2">羅漢 比丘의 弟子ㅣ 三藏 比丘를 주기리니</sent>
<sent type="main" lang="chi" page="35b" n="3">天龍八部莫不憂惱。</sent>
<sent type="main" lang="kor" page="35b" n="3">그저긔 天龍八部ㅣ 다 시름ᄒᆞ야 ᄒᆞ거든</sent>
<sent type="main" lang="chi" page="35b-36a" n="4">惡魔波旬及外道衆。踊躍歡喜競破塔寺。殺害比丘</sent>
<sent type="main" lang="kor" page="35b-36a" n="4">魔王波旬과 外道ᄃᆞᆯ^히 깃거 난겻기로 塔과 뎔와 ᄒᆞ야ᄇᆞ리고 比丘ᄃᆞᆯᄒᆞᆯ 주겨든</sent>
<sent type="main" lang="chi" page="36a" n="1">一切經藏皆悉流移。至鳩尸那蝎國。阿耨達龍王悉持入海。</sent>
<sent type="main" lang="kor" page="36a" n="1">一切經藏ᄋᆞᆯ 阿耨達龍王이 다 가져 바ᄅᆞᆯ로 드러가리니</sent>
<sent type="main" lang="chi" page="36a" n="2">於是佛法而滅盡也。</sent>
<sent type="main" lang="kor" page="36a" n="2">그저긔 佛法이 다 滅ᄒᆞ리라 ᄒᆞ더시ᅌᅵ다</sent>
<sent type="main" lang="chi" page="36a" n="3">時摩訶摩耶聞此語已。號哭懊惱語阿難言。</sent>
<sent type="main" lang="kor" page="36a" n="3">摩耶ㅣ 목노하 우르시고 니ᄅᆞ샤ᄃᆡ</sent>
<sent type="main" lang="chi" page="36a-36b" n="4">如來遺敕。既以正法付囑尊者。及摩訶迦葉。宜應精勤護持讀誦。</sent>
<sent type="main" lang="kor" page="36a-36b" n="4">如來ㅅ 正法을 네 맛ᄌᆞᄫᆞ란ᄃᆡ 브즈러니 護持ᄒᆞ야 닐그^며 외오라</sent>
<sent type="main" lang="chi" page="36b" n="1">我今不忍。見於如來闍維之時。</sent>
<sent type="main" lang="kor" page="36b" n="1">나ᄂᆞᆫ 如來 ᄉᆞᅀᆞᄫᆞᆯ 쩌글 ᄎᆞ마 보ᅀᆞᆸ디 몯ᄒᆞ야 가노라 ᄒᆞ시고</sent>
<sent type="main" lang="chi" page="36b" n="2">卽禮佛棺右繞七匝。涕淚號叫還歸天上。</sent>
<sent type="main" lang="kor" page="36b" n="2">부텻 棺애 禮數ᄒᆞ시고 올ᄒᆞᆫ 녀그로 닐굽 번 가ᇝ도ᄅᆞ시고 목노하 우르샤 하ᄂᆞᆯ해 도라가시니라</sent>
<sent type="main" lang="chi" page="36b" n="3">爾時拘尸城內一切士女、無數菩薩、聲聞、三十三天一切大衆，</sent>
<sent type="main" lang="kor" page="36b" n="3">그저긔 拘尸城엣 남진과 겨집과 無數ᄒᆞᆫ 菩薩 聲聞 三十三天 一切 大衆이</sent>
<sent type="main" lang="chi" page="36b-37a" n="4">悲哀哽咽，持諸幡蓋、寶幢、香花，隨從佛棺經於七日，</sent>
<sent type="main" lang="kor" page="36b-37a" n="4">種種 花^香 幢幡으로 金棺ᄋᆞᆯ 뫼ᅀᆞᄫᅡ 이셔 닐웨ᄅᆞᆯ 디내요ᄃᆡ</sent>
<sent type="main" lang="chi" page="37a" n="1">以佛神力，一切天人無飢渴想，一無思食，唯見哀泣、戀慕如來。</sent>
<sent type="main" lang="kor" page="37a" n="1">부텻 神力으로 ᄇᆡ 골ᄑᆞᆫ ᄆᆞᅀᆞ미 업고 오직 그리ᅀᆞᄫᅡ 슬허 우니ᅀᆞᆸ더니</sent>
<sent type="main" lang="chi" page="37a" n="2">既滿七日，置七寶床。</sent>
<sent type="main" lang="kor" page="37a" n="2">닐웨 디나거늘 如來ᄅᆞᆯ 다시 내ᅀᆞᄫᅡ 七寶床애 연ᄍᆞᆸ고</sent>
<sent type="main" lang="chi" page="37a" n="3">大衆重大悲哀，聲震十方普佛世界，復持一切香花、繒蓋、音樂深心供養，</sent>
<sent type="main" lang="kor" page="37a" n="3">大衆이 다시 ᄀᆞ자ᇰ 슬ᄊᆞᄫᅡ 一切 花香繒蓋 푸ᇰ류로 供養ᄒᆞᅀᆞᆸ고</sent>
<sent type="main" lang="chi" page="37a-37b" n="4">灌洗如來三十二相、八十種好、無量福德、智慧莊嚴、金剛堅固、紫磨黃金不壞色身，復洗寶棺，微妙淸淨。</sent>
<sent type="main" lang="kor" page="37a-37b" n="4">三十二^相 八十種好 無量福德 智慧莊嚴 金剛堅固 紫磨黃金 不壞色身ᄋᆞᆯ 香水예 싯ᄉᆞᄫᅡ</sent>
<sent type="main" lang="chi" page="37b" n="1">卽持無數妙兜羅綿，復以上妙無價白氎千張，共扶如來入寶棺中，</sent>
<sent type="main" lang="kor" page="37b" n="1">兜羅綿에 ᄢᅳ리ᅀᆞᄫᅡ 白氎으로 ᄡᆞᅀᆞᄫᅡ 金棺애 도로 녀ᄊᆞᄫᆞ니</sent>
<sent type="main" lang="chi" page="37b" n="2">爾時，一切大衆所集微妙香木積高須彌，</sent>
<sent type="main" lang="kor" page="37b" n="2">그저긔 大衆의 가져온 香木이 須彌山ᄀᆞ티 싸ᄒᆞ니</sent>
<sent type="main" lang="chi" page="37b-38a" n="3">芬馥香氣普薰世界，</sent>
<sent type="main" lang="kor" page="37b-38a" n="3">香^내 世界예 차 펴디더니</sent>
<sent type="main" lang="chi" page="38a" n="1">相重密次成大香樓，四面七寶莊嚴，</sent>
<sent type="main" lang="kor" page="38a" n="1">香木ᄋᆞᆯ ᄎᆡᆨᄎᆡ기 무러 樓를 ᄆᆡᇰᄀᆞᆯ오 七寶로 ᄭᅮ미ᅀᆞᆸ고</sent>
<sent type="main" lang="chi" page="38a" n="2">幢蓋、幡花、瓔珞、雜綵遍空如雲，以爲莊嚴，</sent>
<sent type="main" lang="kor" page="38a" n="2">幢蓋와 幡과 곳과 瓔珞과 各色彩로 莊嚴ᄒᆞᅀᆞᆸ고</sent>
<!--원문없음-->
<sent type="anno" lang="kor" page="38a" n="3">彩ᄂᆞᆫ 빗난 필ᄫᆡᆨ이라</sent>
<sent type="main" lang="chi" page="38a" n="4">是時，天人大衆將欲舉棺，置香樓上，復大悲哀，搥胸大叫，聲震大千。復持幢蓋、香花、音樂悲哀供養。</sent>
<sent type="main" lang="kor" page="38a" n="4">그 香樓 우희 金棺ᄋᆞᆯ 연ᄍᆞᆸ고 모다 다시 슬허 香花 푸ᇰ류로 供養ᄒᆞᅀᆞᆸ고</sent>
<sent type="main" lang="chi" page="38a-38b" n="5">一切大衆哀泣盈目，各持七寶香燭，一時大哭茶毘香樓，</sent>
<sent type="main" lang="kor" page="38a-38b" n="5">大衆이 各各 七寶 香^쵸 자바 香樓에 두루 브티ᅀᆞᄫᆞ며 ᄒᆞᆫᄢᅴ 우니</sent>
<sent type="main" lang="chi" page="38b" n="1">哀震大千一切世界，復以香花遍滿供養。寶燭至香樓所 自然殄滅。</sent>
<sent type="main" lang="kor" page="38b" n="1">大千世界 드러치더니 브리 香樓에 다ᄃᆞ라 ᄢᅳ고 아니 브틀ᄊᆡ</sent>
<sent type="main" lang="chi" page="38b" n="2">一切諸天 復持無上七寶大燭 焰光普照，悲哀流淚，投香樓所，皆悉殄滅。</sent>
<sent type="main" lang="kor" page="38b" n="2">諸天이 ᄯᅩ 브티ᅀᆞᆸ다가 몯ᄒᆞ고 海神이 ᄯᅩ 브티ᅀᆞᆸ다가 몯ᄒᆞ야ᄂᆞᆯ</sent>
<sent type="main" lang="chi" page="38b" n="3">不知如來 何緣未畢，</sent>
<sent type="main" lang="kor" page="38b" n="3">모다 닐오ᄃᆡ 如來 므슷 因緣을 몯 ᄆᆞ차 이러ᄒᆞ거시뇨 ᄒᆞ더니</sent>
<!--원문없음-->
<sent type="main" lang="kor" page="38b" n="4">阿那律이 닐오ᄃᆡ</sent>
<!--원문없음-->
<sent type="main" lang="kor" page="38b-39a" n="5">날호라 그^듸내 히ᄆᆞ로 몯 ᄉᆞᅀᆞᄫᆞ리니</sent>
<sent typo="main" lang="chi" page="39a" n="1">以大迦葉將五百弟子。從波波國來欲見佛身。</sent>
<sent typo="main" lang="kor" page="39a" n="1">大迦葉이 五百 弟子 ᄃᆞ려와 부텻 모ᄆᆞᆯ 보ᅀᆞᄫᅩ려 ᄒᆞᆯᄊᆡ</sent>
<sent type="main" lang="chi" page="39a" n="2">天知其意使火不燃。</sent>
<sent type="main" lang="kor" page="39a" n="2">브를 아니 븓게 ᄒᆞ시ᄂᆞ니라</sent>
<sent type="main" lang="chi" page="39a" n="3">時大迦葉將五百弟子至。世尊以天耳聞。即從金棺雙出兩足。</sent>
<sent type="main" lang="kor" page="39a" n="3">그저긔 世尊이 金棺ᄋᆞ로셔 金色 ᄇᆞᆯᄒᆞᆯ 내ᄫᅡᄃᆞ샤</sent>
<!--원문없음-->
<sent type="main" lang="kor" page="39a" n="4">阿難이 ᄃᆞ려 무르샤ᄃᆡ</sent>
<!--원문없음-->
<sent type="main" lang="kor" page="39a" n="5">迦葉 比丘ㅣ 왯ᄂᆞ니여</sent>
<!--원문없음-->
<sent type="main" lang="kor" page="39a" n="6">阿難이 ᄉᆞᆯᄫᅩᄃᆡ</sent>
<!--원문없음-->
<sent type="main" lang="kor" page="39a" n="7">몯 왯ᄂᆞᅌᅵ다 ᄒᆞᅀᆞᄫᅡᄂᆞᆯ</sent>
<!--원문없음-->
<sent type="main" lang="kor" page="39a-39b" n="8">ᄇᆞᆯᄒᆞᆯ 도로 ^ 드리시니라</sent>
<sent type="main" lang="chi" page="39b" n="1">時大迦葉與五百弟子在耆闍崛山，</sent>
<sent type="main" lang="kor" page="39b" n="1">그저긔 大迦葉이 五百 弟子 ᄃᆞ리고 耆闍崛山ㅅ 畢鉢羅窟애 잇더니</sent>
<sent type="main" lang="chi" page="39b" n="2">去拘尸城五十由旬，</sent>
<sent type="main" lang="kor" page="39b" n="2">拘尸城의셔 머루미 쉰 由旬이러라</sent>
<sent type="main" lang="chi" page="39b" n="3">身心寂然，入于三昧。於正受中，倏爾心驚，舉身戰慄，從定中出，見諸山地皆大震動，</sent>
<sent type="main" lang="kor" page="39b" n="3">三昧예 드러 이셔 自然히 ᄆᆞᅀᆞᄆᆞᆯ 놀라아 三昧로셔 나아 보니 뫼히 드러치거늘</sent>
<sent type="main" lang="chi" page="39b-40a" n="4">卽知如來已入涅槃。告諸弟子：</sent>
<sent type="main" lang="kor" page="39b-40a" n="4">如來 ᄒᆞ마 涅槃ᄒᆞ신 고ᄃᆞᆯ 아ᅀᆞᆸ고 ^ 弟子ᄃᆞ려 닐오ᄃᆡ</sent>
<sent type="main" lang="chi" page="40a" n="1">「我佛大師入般涅槃，時經七日已入棺中。</sent>
<sent type="main" lang="kor" page="40a" n="1">우리 佛大師ㅣ ᄒᆞ마 涅槃ᄒᆞ샨 디 닐웨 디나샤 棺애 드러 겨시도소니</sent>
<sent type="main" lang="chi" page="40a" n="2">苦哉！苦哉！應當疾往至如來所。恐已茶毘，</sent>
<sent type="main" lang="kor" page="40a" n="2">셜ᄫᅳᆯ쎠 셜ᄫᅳᆯ쎠 如來ᄭᅴ 어셔 가ᅀᆞᄫᅡᅀᅡ ᄒᆞ리로다</sent>
<sent type="main" lang="chi" page="40a" n="3">迦葉以敬佛故，</sent>
<sent type="main" lang="kor" page="40a" n="3">迦葉이 如來ᄅᆞᆯ 恭敬ᄒᆞᅀᆞᄫᆞᆯᄊᆡ</sent>
<sent type="main" lang="chi" page="40a" n="4">不敢飛空往如來所，卽將弟子尋路疾行，悲哀速往，</sent>
<sent type="main" lang="kor" page="40a" n="4">虛空ᄋᆞ로 ᄂᆞ라오디 아니코 弟子ᄃᆞᆯ 더블오 길ᄒᆞ로 밧비 거러</sent>
<sent type="main" lang="chi" page="40a-40b" n="5">正滿七日，至拘尸城城東路首。　</sent>
<sent type="main" lang="kor" page="40a-40b" n="5">닐웨어ᅀᅡ 拘尸城 ^ 東녀긔 오더니</sent>
<sent type="main" lang="chi" page="40b" n="1">迦葉遇見一婆羅門執一天花，隨路而來。迦葉問言：</sent>
<sent type="main" lang="kor" page="40b" n="1">ᄒᆞᆫ 婆羅門이 하ᄂᆞᆳ 고ᄌᆞᆯ 잡고 오거늘 마조 보아 무로ᄃᆡ</sent>
<sent type="main" lang="chi" page="40b" n="2">「仁者何來？」</sent>
<sent type="main" lang="kor" page="40b" n="2">그듸ᄂᆞᆫ 어드러셔 오시ᄂᆞ니</sent>
<sent type="main" lang="chi" page="40b" n="3">答曰：「佛般涅槃，我於茶毘所來。」</sent>
<sent type="main" lang="kor" page="40b" n="3">對答호ᄃᆡ 부톄 涅槃ᄒᆞ야시ᄂᆞᆯ 내 ᄉᆞᅀᆞᄫᅩᇙ ᄯᅡᄒᆞ로셔 오노라</sent>
<sent type="main" lang="chi" page="40b" n="4">復問：「此是何花？」</sent>
<sent type="main" lang="kor" page="40b" n="4">ᄯᅩ 무로ᄃᆡ 이 고ᄌᆞᆫ 므슴 곳고</sent>
<sent type="main" lang="chi" page="40b" n="5">答言：「於茶毘所得此天花。」</sent>
<sent type="main" lang="kor" page="40b" n="5">對答호ᄃᆡ 부텨 ᄉᆞᅀᆞᄫᅩᇙ ᄯᅡ해 가 어둔 하ᄂᆞᆳ 고지라</sent>
<sent type="main" lang="chi" page="40b" n="6">迦葉就乞，答言：「不得，</sent>
<sent type="main" lang="kor" page="40b" n="6">迦葉이 도라 ᄒᆞ야 비러늘 對答호ᄃᆡ</sent>
<sent type="main" lang="chi" page="40b-41a" n="7">我期將歸擬示六親家中供養。」</sent>
<sent type="main" lang="kor" page="40b-41a" n="7">내 ^ 가져다가 어버ᅀᅵ와 아ᅀᆞᆷᄃᆞᆯᄒᆞᆯ 뵈오 供養ᄒᆞᅀᆞᄫᅩ려 ᄒᆞ노라</sent>
<sent type="main" lang="chi" page="41a" n="1">迦葉就借著其頂上，便卽悶絕，昏迷躄地，喑咽悲哽，</sent>
<sent type="main" lang="kor" page="41a" n="1">迦葉이 다시 비러 머리 우희 여ᇇ고 ᄯᅡ해 디여 ᄎᆞ림 몯ᄒᆞ얫다가</sent>
<sent type="main" lang="chi" page="41a" n="2">良久乃蘇。卽自惟忖：至拘尸城北門而入。於其城中入一僧坊，</sent>
<sent type="main" lang="kor" page="41a" n="2">오라거ᅀᅡ ᄭᆡ야 拘尸國 北門ᄋᆞ로 드러 ᄒᆞᆫ 쥬ᅌᅴ 坊ᄋᆡ 가니</sent>
<sent type="main" lang="chi" page="41a" n="3">見諸比丘叢聚一處，語迦葉言：</sent>
<sent type="main" lang="kor" page="41a" n="3">여러 比丘ᄃᆞᆯ히 ᄒᆞᆫ 고대 모다 이셔 迦葉이 ᄃᆞ려 닐오ᄃᆡ</sent>
<sent type="main" lang="chi" page="41a-41b" n="4">「汝等遠來，深勞苦耶？安坐待食。」</sent>
<sent type="main" lang="kor" page="41a-41b" n="4">너희 머리셔 ᄀᆞᆺ비 오니 이ᅌᅦ 안자 밥 머그^라</sent>
<sent type="main" lang="chi" page="41b" n="1">迦葉答言：</sent>
<sent type="main" lang="kor" page="41b" n="1">迦葉이 닐오ᄃᆡ</sent>
<sent type="main" lang="chi" page="41b" n="2">「我之大師已入涅槃，我有何情安此待食？」</sent>
<sent type="main" lang="kor" page="41b" n="2">내 큰 스스ᇰ니미 ᄒᆞ마 涅槃ᄒᆞ시니 어느 ᄆᆞᅀᆞᄆᆞ로 바ᄇᆞᆯ 머그료</sent>
<sent type="main" lang="chi" page="41b" n="3">諸比丘言：</sent>
<sent type="main" lang="kor" page="41b" n="3">모ᄃᆞᆫ 比丘ㅣ 닐오ᄃᆡ</sent>
<sent type="main" lang="chi" page="41b" n="4">「汝師是誰？」</sent>
<sent type="main" lang="kor" page="41b" n="4">네 스스ᇰ이 누고</sent>
<sent type="main" lang="chi" page="41b" n="5">答言：</sent>
<sent type="main" lang="kor" page="41b" n="5">對答호ᄃᆡ</sent>
<sent type="main" lang="chi" page="41b" n="6">「汝不知耶？哀哉痛苦！大覺世尊今已涅槃。」</sent>
<sent type="main" lang="kor" page="41b" n="6">世尊이시니라</sent>
<sent type="main" lang="chi" page="41b" n="7">比丘聞已，各大歡喜，而作是言：</sent>
<sent type="main" lang="kor" page="41b" n="7">比丘ᄃᆞᆯ히 듣고 ᄀᆞ자ᇰ 깃거 닐오ᄃᆡ</sent>
<sent type="main" lang="chi" page="41b" n="8">「快哉！快哉！如來在世禁制我等，戒律嚴峻，</sent>
<sent type="main" lang="kor" page="41b" n="8">즐거ᄫᅳᆯ쎠 즐거ᄫᅳᆯ쎠 如來 겨실 쩌긔ᄂᆞᆫ 우리 ᄒᆞ논 이ᄅᆞᆯ 禁止ᄒᆞ야 法이 싁싁ᄒᆞᆯᄊᆡ</sent>
<sent type="main" lang="chi" page="41b-42a" n="9">我等甚不堪忍，不能依行；今已涅槃，嚴峻禁戒，已應放捨。汝且待食，有何急耶？」</sent>
<sent type="main" lang="kor" page="41b-42a" n="9">우리ᄃᆞᆯ히 ^ 甚히 어려ᄫᅥ ᄒᆞ다소니 이제 涅槃ᄒᆞ시니 싁싁ᄒᆞᆫ 法이 ᄒᆞ마 업스리로다 ᄒᆞ더니</sent>
<sent type="main" lang="chi" page="42a" n="1">佛神力故，掩諸天耳、及大迦葉諸弟子等，</sent>
<sent type="main" lang="kor" page="42a" n="1">부텻 神力으로 諸天ㅅ 귀와 迦葉의 弟子ᄃᆞᆯᄒᆡ 귀ᄅᆞᆯ ᄀᆞ리여</sent>
<sent type="main" lang="chi" page="42a" n="2">皆悉不聞惡比丘語，唯有迦葉獨自聞之。</sent>
<sent type="main" lang="kor" page="42a" n="2">뎌 모딘 比丘의 마ᄅᆞᆯ 몯 듣게 ᄒᆞ시고 迦葉이 ᄲᅮᆫ 듣게 ᄒᆞ시니라</sent>
<!--원문없음-->
<sent type="main" lang="kor" page="42a-42b" n="6">그저긔 迦葉이 弟子ᄃᆞᆯ ᄃᆞ리고 부텨 供養ᄒᆞᅀᆞᄫᅩᇙ ^ 거슬</sent>
<!--원문없음-->
<sent type="main" lang="kor" page="42b" n="1">그 城 안해 次第로 비러 가지고 西門ᄋᆞ로 나아 부텨ᄭᅴ 오ᅀᆞᄫᅡ</sent>
<!--원문없음-->
<sent type="main" lang="kor" page="42b" n="2">金棺ᄋᆞᆯ ᄇᆞ라ᅀᆞᆸ고 모ᄃᆞᆫ 弟子와 ᄒᆞᆫᄢᅴ 禮數ᄒᆞᅀᆞᆸ고 ᄎᆞ림 몯ᄒᆞ야 디옛다가</sent>
<sent type="main" lang="chi" page="42b" n="3">良久乃蘇，涕泣盈目，與諸弟子徐上香樓，</sent>
<sent type="main" lang="kor" page="42b" n="3">오라거ᅀᅡ ᄭᆡ야 나ᅀᅡ 드ᅀᆞᄫᅡ 香樓에 ᄌᆞᄂᆞᆨᄌᆞᄂᆞ기 올아</sent>
<sent type="main" lang="chi" page="42b" n="4">卽以所得香花、幡蓋、寶、幢瓔珞、音樂、弦歌哀號供養，</sent>
<sent type="main" lang="kor" page="42b" n="4">비론 香花와 幡蓋와 寶幢과 瓔珞과 푸ᇰ류로 供養ᄒᆞᅀᆞᄫᅡ</sent>
<sent type="main" lang="chi" page="42b-43a" n="5">卽以香泥、灌洗已訖，迦葉復重悲哀，</sent>
<sent type="main" lang="kor" page="42b-43a" n="5">香 ^ 퓌우며 곳 비ᄊᆞᆸ고 ᄀᆞ자ᇰ 슬허 우러</sent>
<sent type="main" lang="chi" page="43a" n="1">與諸弟子右繞七匝，盈目流淚，長跪合掌，</sent>
<sent type="main" lang="kor" page="43a" n="1">모ᄃᆞᆫ 弟子 ᄃᆞ리고 올ᄒᆞᆫ 녀그로 닐굽 ᄇᆞᆯ 도ᅀᆞᆸ고 合掌ᄒᆞ야 ᄭᅮ러 이셔 몯내 슬허ᄒᆞ더니</sent>
<sent type="main" lang="chi" page="43a" n="2">世尊大悲卽現二足千輻輪相，出於棺外，迴示迦葉，</sent>
<sent type="main" lang="kor" page="43a" n="2">世尊이 큰 慈悲心ᄋᆞ로 迦葉이 위ᄒᆞ샤 즉자히 두 바ᄅᆞᆯ 棺 밧긔 내ᄫᅡᄃᆞ샤 迦葉일 뵈시니</sent>
<sent type="main" lang="chi" page="43a-43b" n="3">從千輻輪放千光明，遍照十方一切世界。爾時，</sent>
<sent type="main" lang="kor" page="43a-43b" n="3">千輻輪으로셔 즈믄 光明을 펴샤 十方 一^切世界ᄅᆞᆯ 차 비취여시ᄂᆞᆯ</sent>
<sent type="main" lang="chi" page="43b" n="1">迦葉與諸弟子見佛足已，一時禮拜千輻輪相，卽更悶絕，昏迷躄地，</sent>
<sent type="main" lang="kor" page="43b" n="1">迦葉이 弟子ᄃᆞᆯ콰 ᄒᆞᆫᄢᅴ 禮數ᄒᆞᅀᆞᆸ고 것ᄆᆞᄅᆞ주거 ᄯᅡ해 디옛다가</sent>
<sent type="main" lang="chi" page="43b" n="2">良久乃醒。與諸弟子哀號哽咽，右遶七匝，遶七匝已，復禮佛足，悲哀哭泣，聲震世界。</sent>
<sent type="main" lang="kor" page="43b" n="2">오라거ᅀᅡ ᄭᆡ야 올ᄒᆞᆫ 녀그로 닐굽 ᄇᆞᄅᆞᆯ 도ᅀᆞᆸ고 다시 저ᅀᆞᆸ고 몯내 슬허 목노하 우더니</sent>
<!--원문없음-->
<sent type="main" lang="kor" page="43b" n="3">如來 큰 音聲을 내샤 니ᄅᆞ샤ᄃᆡ</sent>
<!--원문없음-->
<sent type="main" lang="kor" page="43b" n="4">내 正法眼ᄋᆞ로 너를 맛디노라 ᄒᆞ시고</sent>
<!--원문없음-->
<sent type="main" lang="kor" page="43b-44a" n="5">바ᄅᆞᆯ 도로 드리시니 棺^이 녜라ᄫᆞᆫ ᄃᆞᆺᄒᆞ더시다</sent>
<!--원문없음-->
<sent type="main" lang="kor" page="44a" n="1">祐律師ㅣ 닐오ᄃᆡ</sent>
<!--원문없음-->
<sent type="main" lang="kor" page="44a" n="2">부톄 本來 至極 寂靜ᄒᆞᆫ 그ᅌᅦ 住ᄒᆞ샤 ᄒᆞᆫ 일도 업거신마ᄅᆞᆫ</sent>
<!--원문없음-->
<sent type="main" lang="kor" page="44a" n="3">世間ᄋᆞᆯ 조ᄎᆞ샤 世間애 나아 뵈시ᄂᆞ니</sent>
<!--원문없음-->
<sent type="main" lang="kor" page="44a" n="4">衆生이 처ᅀᅥᆷ 乃終을 보ᅀᆞᄫᆞᆳ분뎌ᇰ 法身ᄋᆞᆫ 나며 드르샤미 업스시니라</sent>
<!--원문없음-->
<sent type="main" lang="kor" page="44a-44b" n="5">그럴ᄊᆡ 거즛말로 ^ 드ᇰ 알패라 ᄒᆞ샤ᄃᆡ</sent>
<!--원문없음-->
<sent type="main" lang="kor" page="44b" n="1">뵈야ᄒᆞ로 甘露ᄅᆞᆯ 펴시며 거즛 일로 올ᄒᆞᆫ 녀브로 누ᄫᅥ 겨시다가 ᄯᅩ 光明을 펴시니</sent>
<!--원문없음-->
<sent type="main" lang="kor" page="44b" n="2">이 病 업스샨 주리라</sent>
<!--원문없음-->
<sent type="main" lang="kor" page="44b" n="3">ᄯᅩ 一千 白氎으로 ᄡᆞᅀᆞᄫᅡ 이쇼ᄃᆡ 두 바ᄅᆞᆯ 迦葉이 뵈시며</sent>
<!--원문없음-->
<sent type="main" lang="kor" page="44b-45a" n="4">金棺이 다다잇다가 摩耶ᄭᅴ 니러 合掌ᄒᆞ시니 이 업디 아니ᄒᆞ샨 주^리라</sent>
<sent type="main" lang="chi" page="45a" n="1">爾時，拘尸城內有四力士，瓔珞嚴身，持七寶炬，大如車輪，焰光普照，以焚香樓，茶毘如來，炬投香樓，自然殄滅。</sent>
<sent type="main" lang="kor" page="45a" n="1">그저긔 拘尸城엣 네 力士ㅣ 各各 七寶 홰옛 블 가져 드러 香樓를 브티ᅀᆞᆸ다가 몯ᄒᆞ야ᄂᆞᆯ</sent>
<sent type="main" lang="chi" page="45a" n="2">城內復有八大力士，更持七寶大炬光焰，一切將投棺所，亦皆殄滅。</sent>
<sent type="main" lang="kor" page="45a" n="2">ᄯᅩ 여듧 力士ㅣ 드러 브티ᅀᆞᆸ다가 몯ᄒᆞ야ᄂᆞᆯ</sent>
<sent type="main" lang="chi" page="45a" n="3">城內復有十六極大力士，各持七寶大炬來投香樓，亦悉殄滅。</sent>
<sent type="main" lang="kor" page="45a" n="3">ᄯᅩ 열여슷 力士ㅣ 드러 브티ᅀᆞᆸ다가 몯ᄒᆞ야ᄂᆞᆯ</sent>
<sent type="main" lang="chi" page="45a" n="4">城內復有三十六極大力士，各持七寶大炬來投，亦皆殄滅。</sent>
<sent type="main" lang="kor" page="45a" n="4">ᄯᅩ 셜흔 여슷 力士ㅣ 드러 브티ᅀᆞᆸ다가 몯ᄒᆞ야ᄂᆞᆯ</sent>
<sent type="main" lang="chi" page="45b" n="1">爾時，迦葉告諸力士、一切大衆：</sent>
<sent type="main" lang="kor" page="45b" n="1">大迦葉이 力士ᄃᆞᆯ콰 一切 大衆ᄃᆞ려 닐오ᄃᆡ</sent>
<sent type="main" lang="chi" page="45b" n="2">「汝等當知，縱使一切天人所有炬火，不能茶毘如來寶棺。汝等不須勞苦，強欲爲作。」</sent>
<sent type="main" lang="kor" page="45b" n="2">너희 아라라 一切 天人ᄋᆡ 블로 如來ㅅ 棺ᄋᆞᆯ 몯 ᄉᆞᅀᆞᆸᄂᆞᆫ 거시라</sent>
<sent type="main" lang="chi" page="45b" n="3">爾時，如來以大悲力，從心胸中火踊棺外，漸漸茶毘，</sent>
<sent type="main" lang="kor" page="45b" n="3">그저긔 如來 큰 悲力으로 가ᄉᆞᄆᆞ로셔 브를 棺 밧긔 내샤 브티시니</sent>
<sent type="main" lang="chi" page="45b" n="4">經于七日，焚妙香樓，爾乃方盡。</sent>
<sent type="main" lang="kor" page="45b" n="4">닐웻 ᄉᆞᅀᅵᄅᆞᆯ 모다 울 쏘리 긋디 아니ᄒᆞ더라</sent>
<sent type="main" lang="chi" page="45b-46a" n="5">爾時，四天王各作是念：</sent>
<sent type="main" lang="kor" page="45b-46a" n="5">그저긔 四天王이 各各 너^교ᄃᆡ</sent>
<sent type="main" lang="chi" page="46a" n="1">「我以香水注火令滅，急收舍利，天上供養。」</sent>
<sent type="main" lang="kor" page="46a" n="1">내 香水로 브를 ᄢᅳ고 부텻 舍利ᄅᆞᆯ 뫼셔다가 供養ᄒᆞᅀᆞᄫᅩ리라 ᄒᆞ야</sent>
<sent type="main" lang="chi" page="46a" n="2">作是念已，卽持七寶金瓶，盛滿香水，都無滅也。</sent>
<sent type="main" lang="kor" page="46a" n="2">七寶金甁에 香水 녀허와 ᄢᅳᅀᆞᆸ다가 몯ᄒᆞ야ᄂᆞᆯ</sent>
<sent type="main" lang="chi" page="46a" n="3">爾時，海神莎伽羅龍王及江神、河神，見火不滅，各作是念：「</sent>
<sent type="main" lang="kor" page="46a" n="3">ᄯᅩ 海神 沙伽羅龍王과 江神과 河神괘 各各 너교ᄃᆡ</sent>
<sent type="main" lang="chi" page="46a-46b" n="4">「我取香水注火令滅，急收舍利，住處供養。」</sent>
<sent type="main" lang="kor" page="46a-46b" n="4">내 香水로 브를 ᄢᅳ고 舍利ᄅᆞᆯ 뫼셔다가 供養ᄒᆞᅀᆞᄫᅩ리라 ᄒᆞ^야</sent>
<sent type="main" lang="chi" page="46b" n="1">作是念已，各持寶瓶盛取無量香水，至茶毘所一時注火。注已，火勢如故，都亦不滅。　</sent>
<sent type="main" lang="kor" page="46b" n="1">各各 寶甁에 香水 녀허 ᄢᅳᅀᆞᆸ다가 몯ᄒᆞ야ᄂᆞᆯ</sent>
<sent type="main" lang="chi" page="46b" n="2">爾時，樓逗語四天王及海神等：</sent>
<sent type="main" lang="kor" page="46b" n="2">阿那律이 닐오ᄃᆡ</sent>
<sent type="main" lang="chi" page="46b" n="3">「汝注香水令火滅者，可不欲取舍利還本所居而供養耶？」</sent>
<sent type="main" lang="kor" page="46b" n="3">그듸내 ᄠᅳ디 아니 舍利ᄅᆞᆯ 뫼셔다가 供養ᄒᆞᅀᆞᄫᅩ려 ᄒᆞ시ᄂᆞ니</sent>
<sent type="main" lang="chi" page="46b" n="4">答言：「實爾。」</sent>
<sent type="main" lang="kor" page="46b" n="4">對答호ᄃᆡ 實엔 그리 ᄒᆞ노라</sent>
<sent type="main" lang="chi" page="46b" n="4">樓逗語四天王言：</sent>
<sent type="main" lang="kor" page="46b" n="5">阿那律이 四天王 ᄃᆞ려 닐오ᄃᆡ</sent>
<sent type="main" lang="chi" page="46b" n="6">「汝大貪心。</sent>
<sent type="main" lang="kor" page="46b" n="6">그듸내 貪心이 하도다</sent>
<sent type="main" lang="chi" page="46b" n="7">汝居天上，舍利隨汝，若在天宮，</sent>
<sent type="main" lang="kor" page="46b" n="7">舍利ᄅᆞᆯ 뫼셔 하ᄂᆞᆯ 우희 가면</sent>
<sent type="main" lang="chi" page="46b-47a" n="8">地居之人如何得往而供養耶？」</sent>
<sent type="main" lang="kor" page="46b-47a" n="8">ᄯᅡ^햇 사ᄅᆞ미 어드리 가 供養ᄒᆞᅀᆞᄫᆞ료</sent>
<sent type="main" lang="chi" page="47a" n="1">復語海神：</sent>
<sent type="main" lang="kor" page="47a" n="1">ᄯᅩ 海神ᄃᆞᆯᄃᆞ려 닐오ᄃᆡ</sent>
<sent type="main" lang="chi" page="47a" n="2">「汝等住在大海江河，如來舍利汝收取者，地居之人如何得往而供養耶？」</sent>
<sent type="main" lang="kor" page="47a" n="2">그듸내 舍利ᄅᆞᆯ 뫼셔 믈로 드러가면 무틧 사ᄅᆞ미 어드리 가 供養ᄒᆞᅀᆞᄫᆞ료</sent>
<sent type="main" lang="chi" page="47a" n="3">爾時四天王卽皆懺悔，悔已各還天宮；爾時大海、江、河神等，皆亦懺悔，誠如聖言，悔已各還。</sent>
<sent type="main" lang="kor" page="47a" n="3">四天王과 大海神ᄃᆞᆯ히 다 외오 호ᅌᅵ다 ᄒᆞ고 各各 도라니거늘</sent>
<sent type="main" lang="chi" page="47a" n="4">爾時，帝釋持七寶瓶及供養具至茶毘所，其火一時自然滅盡，帝釋卽開如來寶棺，</sent>
<sent type="main" lang="kor" page="47a" n="4">帝釋이 와 金甁엣 므를 븟ᄉᆞᄫᆞ니 브리 ᄢᅥ디거늘</sent>
<sent type="main" lang="chi" page="47a-47b" n="5">欲請佛牙。</sent>
<sent type="main" lang="kor" page="47a-47b" n="5">帝釋이 ^ 부텻 엄니ᄅᆞᆯ 가지ᅀᆞᄫᅩ려 ᄒᆞ더니</sent>
<sent type="main" lang="chi" page="47b" n="1">樓逗言：</sent>
<sent type="main" lang="kor" page="47b" n="1">阿那律이 닐오ᄃᆡ</sent>
<sent type="main" lang="chi" page="47b" n="2">「莫輒自取，可待大衆，爾乃共分。」</sent>
<sent type="main" lang="kor" page="47b" n="2">ᄆᆞᅀᆞᄆᆞ로 몯ᄒᆞ시리니 大衆ᄃᆞᆯ콰 ᄒᆞᆫᄢᅴ ᄂᆞᆫ호쇼셔</sent>
<sent type="main" lang="chi" page="47b" n="3">釋言：</sent>
<sent type="main" lang="kor" page="47b" n="3">帝釋이 닐오ᄃᆡ</sent>
<sent type="main" lang="chi" page="47b" n="4">「佛先與我一牙舍利，是以我來，</sent>
<sent type="main" lang="kor" page="47b" n="4">부톄 아래 ᄒᆞᆫ 니ᄅᆞᆯ 몬져 주시니라 ᄒᆞ고</sent>
<sent type="main" lang="chi" page="47b" n="5">帝釋說是語已，卽開寶棺，於佛口中右畔上頷取牙舍利，卽還天上起塔供養。</sent>
<sent type="main" lang="kor" page="47b" n="5">부텻 棺ᄋᆞᆯ 여ᅀᆞᆸ고 올ᄒᆞᆫ 녁 우흿 엄니ᄅᆞᆯ 뫼ᅀᆞᄫᅡ 忉利天에 가 塔 일어 供養ᄒᆞᅀᆞᆸ더라</sent>
<!--원문없음-->
<sent type="anno" lang="kor" page="47b" n="6">이 塔ᄋᆞᆫ 天上 네 塔앳 ᄒᆞ나히라</sent>
<sent type="main" lang="chi" page="47b-48a" n="7">爾時，有二捷疾羅剎隱身隨釋，衆皆不見，</sent>
<sent type="main" lang="kor" page="47b-48a" n="7">그저긔 ᄂᆞᆯ난 羅^刹 둘히 모ᄆᆞᆯ 수머 帝釋 조차와 모ᄃᆞᆫ 사ᄅᆞ미 다 몯 보거늘</sent>
<sent type="main" lang="chi" page="48a" n="1">盜取一雙佛牙舍利。　</sent>
<sent type="main" lang="kor" page="48a" n="1">ᄀᆞ마니 드러 부텻 엄니 ᄒᆞᆫ 雙ᄋᆞᆯ 도ᄌᆞᆨᄒᆞᅀᆞᄫᅡ 가니라</sent>
<sent type="main" lang="chi" page="48a" n="2">爾時，樓逗普爲天人一切大衆，與城內人共於棺所，</sent>
<sent type="main" lang="kor" page="48a" n="2">그저긔 城內ㅅ 사ᄅᆞ미 棺ᄋᆞᆯ 여ᅀᆞᄫᅡᄂᆞᆯ</sent>
<sent type="main" lang="chi" page="48a" n="3">徐舉白氎及兜羅綿：</sent>
<sent type="main" lang="kor" page="48a" n="3">阿那律이 白氎을 드러 보ᅀᆞᄫᆞ니</sent>
<sent type="main" lang="chi" page="48a-48b" n="4">其迦葉等白氎千張 火全不燒；其城內人白氎千張，除外一重餘者灰燼；其兜羅綿宛然如故。</sent>
<sent type="main" lang="kor" page="48a-48b" n="4">白氎은 一千 張ᄋᆞ로 ᄒᆞ야 밧긧 ᄒᆞᆫ ᄇᆞ리 아니 ᄉᆞᆯ이고 兜羅綿은 다 아니 ᄉᆞᆯ여 ^ 겨시거늘</sent>
<sent type="main" lang="chi" page="48b" n="1">爾時，樓逗取此白氎及兜羅綿細破分之，</sent>
<sent type="main" lang="kor" page="48b" n="1">阿那律이 아니 ᄉᆞᆯ옛ᄂᆞᆫ 白氎과 兜羅綿을 효기 ᄧᅳ저</sent>
<sent type="main" lang="chi" page="48b" n="2">與諸大衆，令起寶塔而供養之；</sent>
<sent type="main" lang="kor" page="48b" n="2">大衆ᄃᆞᆯᄒᆞᆯ 돌아 寶塔 일어 供養ᄒᆞᅀᆞᆸ게 ᄒᆞ고</sent>
<sent type="main" lang="chi" page="48b" n="3">樓逗復取氎灰亦細分衆，令起寶塔而供養之；</sent>
<sent type="main" lang="kor" page="48b" n="3">ᄯᅩ 白氎 ᄉᆞᆯ인 ᄌᆡᄅᆞᆯ 쟉쟉 ᄂᆞᆫ호아 주어 寶塔 일어 供養ᄒᆞᅀᆞᆸ게 ᄒᆞ고</sent>
<sent type="main" lang="chi" page="48b-49a" n="4">其餘燼灰無復得分，衆各自取，起塔供養。</sent>
<sent type="main" lang="kor" page="48b-49a" n="4">녀나ᄆᆞᆫ ᄌᆡᄂᆞᆫ 모ᄃᆞᆫ 사ᄅᆞ미 各各 제 ᄆᆞᅀᆞᄆᆞ로 다마다가 塔 일어 供養ᄒᆞᅀᆞᆸ더^라</sent>
<sent type="main" lang="chi" page="49a" n="1">其城內人先已遣匠造八金罈，</sent>
<sent type="main" lang="kor" page="49a" n="1">그 城 안햇 사ᄅᆞ미 ᄇᆞᆯ쎠 匠人 브려 여듧 金壜과</sent>
<!--원문없음-->
<sent type="anno" lang="kor" page="49a" n="2">壜ᄋᆞᆫ 甁 ᄀᆞᆮᄒᆞᆫ 거시라</sent>
<sent type="main" lang="chi" page="49a" n="3">八師子座，各以七寶而爲莊嚴，</sent>
<sent type="main" lang="kor" page="49a" n="3">여듧 師子座ᄅᆞᆯ ᄆᆡᇰᄀᆞᅀᆞᆸ고 各各 七寶로 ᄭᅮ미ᅀᆞᆸ고</sent>
<sent type="main" lang="chi" page="49a" n="4">其七寶罈各受一斛，各置七寶師子座上。</sent>
<sent type="main" lang="kor" page="49a" n="4">그 七寶壜ᄋᆞᆯ 師子座ㅅ 우희 ᄒᆞ나콤 여ᇆᄌᆞᆸ고</sent>
<sent type="main" lang="chi" page="49a" n="5">其八師子七寶之座，座別各有三十二力士，</sent>
<sent type="main" lang="kor" page="49a" n="5">師子座마다 셜흔 두 力士ㅣ 드ᅀᆞᄫᆞ며</sent>
<sent type="main" lang="chi" page="49a-49b" n="6">座上復各有八婇女，身嚴七寶、瓔珞、</sent>
<sent type="main" lang="kor" page="49a-49b" n="6">그 座 우희 ᄯᅩ 各各 여듧 婇女ㅣ 七寶壜^ᄋᆞᆯ 잡ᄉᆞᄫᆞ며</sent>
<sent type="main" lang="chi" page="49b" n="1">座上復各有八婇女，嚴身瓔珞執七寶蓋覆金罈上；</sent>
<sent type="main" lang="kor" page="49b" n="1">ᄯᅩ 各各 여듧 婇女ㅣ 七寶蓋ᄅᆞᆯ 자바 金壜 우희 둡ᄉᆞᄫᆞ며</sent>
<sent type="main" lang="chi" page="49b" n="2">座上復各有八婇女，身嚴瓔珞，持七寶劍，衛七寶罈；</sent>
<sent type="main" lang="kor" page="49b" n="2">ᄯᅩ 各各 여듧 婇女ㅣ 七寶劒을 자바 七寶壜ᄋᆞᆯ 侍衛ᄒᆞᅀᆞᄫᆞ며</sent>
<!--원문없음-->
<sent type="anno" lang="kor" page="49b" n="3">劒은 갈히라</sent>
<sent type="main" lang="chi" page="49b" n="4">座上復各有八婇女，身嚴瓔珞，執雉毛纛，豎罈四面；</sent>
<sent type="main" lang="kor" page="49b" n="4">ᄯᅩ 各各 여듧 婇女ㅣᄭᅴ 지츠로 ᄆᆡᇰᄀᆞ론 纛ᄋᆞᆯ 자바 壜 四面에 셔ᅀᆞᄫᆞ며</sent>
<!--원문없음-->
<sent type="anno" lang="kor" page="49b" n="5">纛ᄋᆞᆫ 幢 ᄀᆞᆮᄒᆞᆫ 거시라</sent>
<sent type="main" lang="chi" page="49b-50a" n="6">座別各有無量人衆，持妙音樂、幢幡、寶蓋、香花、瓔珞圍遶供養；</sent>
<sent type="main" lang="kor" page="49b-50a" n="6">各各 ^ 無數ᄒᆞᆫ 사ᄅᆞ미 微妙ᄒᆞᆫ 푸ᇰ류와 보ᄇᆡ옛 幢幡蓋와 香花와 瓔珞과ᄅᆞᆯ 가져 圍繞ᄒᆞᅀᆞᄫᅡ 供養ᄒᆞᅀᆞᄫᆞ며</sent>
<sent type="main" lang="chi" page="50a" n="1">座各復有無量人衆，各持弓箭、矛槊、罥索、長鉤、一切戰具而圍遶之，</sent>
<sent type="main" lang="kor" page="50a" n="1">ᄯᅩ 各各 無數ᄒᆞᆫ 사ᄅᆞᆷᄃᆞᆯ히 화살와 槍과 여러 가짓 싸호맷 연자ᅌᆞᆯ 가지고 圍繞ᄒᆞ야</sent>
<sent type="main" lang="chi" page="50a-50b" n="2">從拘尸城前後圍遶向茶毘所。其八師子七寶之座出城去後，城內人衆</sent>
<sent type="main" lang="kor" page="50a-50b" n="2">拘尸城으로셔 ᄉᆞᅀᆞᄫᆞᆫ ᄯᅡ해 가ᇙ 時節에 城 안햇 모ᄃᆞᆫ 사^ᄅᆞ미</sent>
<sent type="main" lang="chi" page="50b" n="1">卽持無數香泥、香水，</sent>
<sent type="main" lang="kor" page="50b" n="1">無數ᄒᆞᆫ 香泥와 香水와ᄅᆞᆯ 가져</sent>
<!--원문없음-->
<sent type="anno" lang="kor" page="50b" n="2">泥ᄂᆞᆫ 즌 ᄒᆞᆯ기니 香泥ᄂᆞᆫ 香ᄋᆞ로 즌 ᄒᆞᆰᄀᆞ티 ᄆᆡᇰᄀᆞ론 거시라</sent>
<sent type="main" lang="chi" page="50b" n="3">尋力士後，平治塗地，作香泥路，廣博嚴事，向茶毘所。</sent>
<sent type="main" lang="kor" page="50b" n="3">力士 뒤헤 미조차 오며 길 닷가 香泥 ᄇᆞᄅᆞ고</sent>
<sent type="main" lang="chi" page="50b" n="4">其路兩邊無數寶幢、幡蓋、香花、眞珠、瓔珞、衆妙雜綵、音樂、弦歌嚴飾路邊，儼然供養，</sent>
<sent type="main" lang="kor" page="50b" n="4">긼 두 녁 펴네 無數ᄒᆞᆫ 보ᄇᆡ옛 幢幡蓋와 香花와 眞珠 瓔珞과 各色金線 비단과 푸ᇰ류와ᄅᆞᆯ 싁싀기 ᄭᅮ며 기드리ᅀᆞᆸ더니</sent>
<sent type="main" lang="chi" page="50b-51a" n="5">爾時，世尊大悲力故，碎金剛體成末舍利，</sent>
<sent type="main" lang="kor" page="50b-51a" n="5">그저긔 世尊^이 大悲力으로 金剛 모ᄆᆞᆯ ᄇᆞᇫ아 舍利ᄅᆞᆯ ᄆᆡᇰᄀᆞᄅᆞ시니</sent>
<sent type="main" lang="chi" page="51a" n="1">惟留四牙不可沮壞。</sent>
<sent type="main" lang="kor" page="51a" n="1">여듧 셤 너 마리러시니 네 엄니ᄲᅮᆫ 그저 겨시더라</sent>
<!--원문없음-->
<sent type="anno" lang="kor" page="51a" n="2">舍利ㅅ 비치 五色이 ᄀᆞᆺ더시다</sent>
<sent type="main" lang="chi" page="51a" n="3">爾時，大衆既見舍利，復重悲哀，以其所持流淚供養。</sent>
<sent type="main" lang="kor" page="51a" n="3">그저긔 大衆ᄃᆞᆯ히 舍利ᄅᆞᆯ 보ᅀᆞᆸ고 슬허 가쥰 거스로 供養ᄒᆞᅀᆞᆸ더니</sent>
<sent type="main" lang="chi" page="51a" n="4">爾時樓逗與城內人涕泣盈目，收取舍利，著師子座七寶罈中，滿八金罈，舍利便盡。</sent>
<sent type="main" lang="kor" page="51a" n="4">阿那律이 舍利ᄅᆞᆯ 여듧 金壜애 녀ᄊᆞᄫᆞ니 맛ᄒᆞ더시니</sent>
<sent type="main" lang="chi" page="51a-51b" n="5"></sent>
<sent type="main" lang="kor" page="51a-51b" n="5">香^泥路ᄅᆞᆯ 조차 一切 人天大衆이 拘尸城 안해 뫼ᅀᆞᄫᅡ 드리ᅀᆞᆸ고</sent>
<!--원문없음-->
<sent type="anno" lang="kor" page="51b" n="1">路ᄂᆞᆫ 길히라</sent>
<!--원문없음-->
<sent type="main" lang="kor" page="51b" n="2">拘尸城ㅅ 사ᄅᆞ미 녀느 나라해셔 와 아ᅀᆞᇙ가 너겨</sent>
<!--원문없음-->
<sent type="main" lang="kor" page="51b" n="3">四兵 모도아 城 밧긔 無數히 둘어 셰오</sent>
<!--원문없음-->
<sent type="main" lang="kor" page="51b" n="4">ᄯᅩ 呪術 잘 ᄒᆞᄂᆞᆫ 사ᄅᆞᆷ 五百ᄋᆞ로 門 자피고</sent>
<!--원문없음-->
<sent type="main" lang="kor" page="51b-52a" n="5">ᄯᅩ 五百ᄋᆞ로 七寶座ᄅᆞᆯ 圍繞ᄒᆞ^ᅀᆞᄫᅡ</sent>
<!--원문없음-->
<sent type="main" lang="kor" page="52a" n="1">夜叉鬼神이 몯 와 앗게 ᄒᆞ고 모다 울며 供養ᄒᆞᅀᆞᆸ더니</sent>
<!--원문없음-->
<sent type="main" lang="kor" page="52a" n="2">하ᄂᆞᆯ콰 사ᄅᆞᆷ과 곳 비ᄒᆞ며 푸ᇰ류로 城을 두르고</sent>
<!--원문없음-->
<sent type="main" lang="kor" page="52a" n="3">ᄒᆞᆫ 거르ᇝ ᄉᆞᅀᅵ마다 燈을 혀니 열 두 里ㅅ ᄯᅡ해 燈이 ᄀᆞᄃᆞᆨᄒᆞ더라</sent>
<sent type="main" lang="chi" page="52a" n="4">時波波國末羅民衆。聞佛雙樹滅度。</sent>
<sent type="main" lang="kor" page="52a" n="4">그저긔 波波國에셔 부텨 滅度ᄒᆞ시다 듣고</sent>
<sent type="main" lang="chi" page="52a" n="5">象兵馬兵。車兵步兵。到拘尸城遣使者言。</sent>
<sent type="main" lang="kor" page="52a" n="5">四兵 뫼화 拘尸城의 와 使者브려 닐오ᄃᆡ</sent>
<sent type="main" lang="chi" page="52b" n="1">聞佛衆祐止此滅度。彼亦我師敬慕之心。</sent>
<sent type="main" lang="kor" page="52b" n="1">부톄 이ᅌᅦ 와 滅度ᄒᆞ실ᄲᅮᆫ뎌ᇰ 우리ᄒᆡ도 스스ᇰ니미실ᄊᆡ</sent>
<sent type="main" lang="chi" page="52b" n="2">來請骨分。當於本國起塔供養。</sent>
<sent type="main" lang="kor" page="52b" n="2">舍利ᄅᆞᆯ 비ᅀᆞᄫᅡ다가 塔 일어 供養ᄒᆞᅀᆞᄫᅡ지ᅌᅵ다</sent>
<sent type="main" lang="chi" page="52b" n="3">拘尸王答</sent>
<sent type="main" lang="kor" page="52b" n="3">拘尸王이 對答호ᄃᆡ</sent>
<sent type="main" lang="chi" page="52b" n="4">如是如是。誠如君言。但世尊垂降此土。於茲滅度。</sent>
<sent type="main" lang="kor" page="52b" n="4">그딋 마리 올커니와 世尊이 우리 나라해 오샤 滅度ᄒᆞ시니</sent>
<sent type="main" lang="chi" page="52b" n="5">國內士民當自供養。遠勞諸君分舍利。分恐不可得。</sent>
<sent type="main" lang="kor" page="52b" n="5">우리 나라해셔 供養ᄒᆞᅀᆞᆸ디ᄫᅵ 그듸내ᅀᅡ 舍利ᄅᆞᆯ 몯 어드리라</sent>
<sent type="main" lang="chi" page="52b-53a" n="6">時遮頗國諸跋離民衆。及羅摩伽國拘利民衆。毘留提國婆羅門衆。迦維衛國釋種民衆。毘舍離國離車民衆。及摩竭王阿闍世聞如來於拘尸城雙樹間。</sent>
<sent type="main" lang="kor" page="52b-53a" n="6">그ᄢᅴ ᄯᅩ 遮^頗國과 羅摩伽國과 毗留提國과 迦維衛國 釋種과 毗舍離國과 摩竭王 阿闍世왜 다 四兵 니르ᄫᅡ다 와</sent>
<sent type="main" lang="chi" page="53a" n="1">卽敕婆羅門香姓。汝持我名入拘尸城。</sent>
<sent type="main" lang="kor" page="53a" n="1">香姓엣 婆羅門ᄋᆞᆯ 拘尸城에 브려 安否ᄒᆞ고 닐오ᄃᆡ</sent>
<sent type="main" lang="chi" page="53a-53b" n="2">我聞如來於君國內。而取滅度。唯無上尊實我所天。</sent>
<sent type="main" lang="kor" page="53a-53b" n="2">如來 그딋 나라해 와 滅度ᄒᆞ실ᄲᅮᆫ뎌ᇰ 實엔 우^리ᄃᆞᆯ토 울워ᅀᆞᆸ논 젼ᄎᆞ로</sent>
<sent type="main" lang="chi" page="53b" n="1">故從遠來求諸骨分。欲還本土起塔供養。</sent>
<sent type="main" lang="kor" page="53b" n="1">舍利 얻ᄌᆞᄫᅡ다가 塔 일어 供養ᄒᆞᅀᆞᄫᅩ려 ᄒᆞ야 머리셔 오소ᅌᅵ다</sent>
<sent type="main" lang="chi" page="53b" n="2">時諸末羅報香姓曰。誠如君言。但爲世尊。</sent>
<sent type="main" lang="kor" page="53b" n="2">對答호ᄃᆡ 그딋 마리 眞實로 올타커니와 오직 世尊이 이ᅌᅦ 와 滅度ᄒᆞ시니</sent>
<sent type="main" lang="chi" page="53b" n="3">垂降此土於茲滅度。國內士民自當供養。遠勞諸君分 舍利分。不可得。</sent>
<sent type="main" lang="kor" page="53b" n="3">우리나라해셔 供養ᄒᆞᅀᆞᆸ디ᄫᅵ 그듸내 ᄀᆞᆺ비ᅀᅡ 오도다마ᄅᆞᆫ 舍利ᅀᅡ 몯 어드리라 ᄒᆞ야ᄂᆞᆯ</sent>
<sent type="main" lang="chi" page="53b-54a" n="4">時諸國王卽集群臣衆。共立議作頌告曰。</sent>
<sent type="main" lang="kor" page="53b-54a" n="4">그저긔 뎌 여^러 나랏 王이 臣下ᄃᆞᆯ 뫼호아 議論ᄒᆞ야 頌 지ᅀᅥ 닐오ᄃᆡ</sent>
<sent type="main" lang="chi" page="54a" n="1">吾等和議　　遠來拜首　　遜言求分</sent>
<sent type="main" lang="kor" page="54a" n="1">우리ᄃᆞᆯ히 머리셔 와 이든 말ᄊᆞᄆᆞ로 舍利ᄅᆞᆯ 비ᅀᆞᆸ노니</sent>
<sent type="main" lang="chi" page="54a" n="2">如不見與　　四兵在此　　不惜身命</sent>
<sent type="main" lang="kor" page="54a" n="2">아니 주시면 四兵이 이ᅌᅦ 잇ᄂᆞ니 모ᄆᆞᆯ 아니 앗교리ᅌᅵ다</sent>
<sent type="main" lang="chi" page="54a" n="3">時拘尸國卽集群臣衆。共立議以偈答曰。</sent>
<sent type="main" lang="kor" page="54a" n="3">拘尸國王이 ᄯᅩ 臣下 뫼호아 議論ᄒᆞ야 偈 지ᅀᅥ 對答호ᄃᆡ</sent>
<sent type="main" lang="chi" page="54a-54b" n="4">遠勞諸君 屈辱拜首 如來遺形 不敢相許</sent>
<sent type="main" lang="kor" page="54a-54b" n="4">그듸내 머리셔 ᄀᆞᆺ비 오난마ᄅᆞᆫ 如^來ㅅ 舍利ᄂᆞᆫ 몯 나ᅀᅩ리어다</sent>
<sent type="main" lang="chi" page="54b" n="1">彼欲舉兵 吾斯亦有 畢命相抵 未之有畏</sent>
<sent type="main" lang="kor" page="54b" n="1">우리도 兵馬 뒷노소니 저티 아니호리ᅌᅵ다</sent>
<sent type="main" lang="chi" page="54b" n="2">有一大臣名優波吉。諫言諸王莫諍。</sent>
<sent type="main" lang="kor" page="54b" n="2">그저긔 ᄒᆞᆫ 大臣 優婆吉이 諸王ᄭᅴ 닐오ᄃᆡ</sent>
<sent type="main" lang="chi" page="54b" n="3">佛舍利應當分之普共供養。</sent>
<sent type="main" lang="kor" page="54b" n="3">부텻 舍利ᄅᆞᆯ 이대 ᄂᆞᆫ호아 供養ᄒᆞᅀᆞᄫᅡᅀᅡ ᄒᆞ리니</sent>
<sent type="main" lang="chi" page="54b" n="4">何爲興兵共相征罰。</sent>
<sent type="main" lang="kor" page="54b" n="4">엇뎨 兵馬 니르ᄫᅡ다 서르 싸홈 호려 ᄒᆞ시ᄂᆞᆫ고 ᄒᆞ야ᄂᆞᆯ</sent>
<sent type="main" lang="chi" page="54b-55a" n="5">爾時釋提桓因。</sent>
<sent type="main" lang="kor" page="54b-55a" n="5">모다 됴타 ᄒᆞ고 舍利 겨신 ᄃᆡ 모다 와 머^리 좃ᄉᆞᄫᆞ니</sent>
<sent type="main" lang="chi" page="55a" n="1">卽現爲人語諸王言。</sent>
<sent type="main" lang="kor" page="55a" n="1">그저긔 ᄯᅩ 帝釋이 여듧 王ᄭᅴ 닐오ᄃᆡ</sent>
<!--원문없음-->
<sent type="anno" lang="kor" page="55a" n="2">여듧 王ᄋᆞᆫ 波波國王과 遮頗國王과 羅摩伽國王과 毗留提國王과 迦維衛國王과 毗舍離國王과 摩竭國王과 拘尸國王괘라</sent>
<sent type="main" lang="chi" page="55a" n="3">我等諸天亦當有分。</sent>
<sent type="main" lang="kor" page="55a" n="3">우리 諸天ᄃᆞᆯ토 舍利ᄅᆞᆯ 더러 주쇼셔</sent>
<sent type="main" lang="chi" page="55a" n="4">若共諍力則有勝負。幸可見與勿足爲難。</sent>
<sent type="main" lang="kor" page="55a" n="4">아니 주시면 싸호미 나리ᅌᅵ다 ᄒᆞ고</sent>
<sent type="main" lang="chi" page="55a-55b" n="5">爾時阿耨達龍王。文鄰龍王。伊那缽龍王。語八王言。</sent>
<sent type="main" lang="kor" page="55a-55b" n="5">ᄯᅩ 阿耨達龍王과 文隣龍王과 伊^那鉢龍王이 여듧 王ᄭᅴ 닐오ᄃᆡ</sent>
<sent type="main" lang="chi" page="55b" n="1">我等亦應有舍利分。</sent>
<sent type="main" lang="kor" page="55b" n="1">우리ᄃᆞᆯ토 舍利ᄅᆞᆯ 더러 주쇼셔</sent>
<sent type="main" lang="chi" page="55b" n="2">若不見與力足相伏。</sent>
<sent type="main" lang="kor" page="55b" n="2">아니옷 주시면 히므로 어루 호리ᅌᅵ다 ᄒᆞ더니</sent>
<sent type="main" lang="chi" page="55b" n="3">時優波吉言。諸君且止。</sent>
<sent type="main" lang="kor" page="55b" n="3">그저긔 優婆吉이 ᄯᅩ 닐오ᄃᆡ</sent>
<!--원문없음-->
<sent type="main" lang="kor" page="55b" n="4">ᄃᆞ토면 모로매 계우리 잇ᄂᆞ니</sent>
<!--원문없음-->
<sent type="main" lang="kor" page="55b" n="5">그러면 如來ㅅ 舍利 므스기 利益 ᄃᆞ외시리ᅌᅵᆺ고 ᄒᆞ고</sent>
<sent type="main" lang="chi" page="55b" n="6">舍利宜共分之。卽分爲三分。</sent>
<sent type="main" lang="kor" page="55b" n="6">즉자히 세 기제 ᄂᆞᆫ호아</sent>
<sent type="main" lang="chi" page="55b-56a" n="7">一分與諸天。一分與龍王。一分與八王。</sent>
<sent type="main" lang="kor" page="55b-56a" n="7">ᄒᆞᆫ 기ᄌᆞ란 諸天ᄭᅴ ^ ᄒᆞ고 ᄒᆞᆫ 기ᄌᆞ란 龍王ᄭᅴ ᄒᆞ고 ᄒᆞᆫ 기ᄌᆞ란 여듧 王ᄭᅴ 골오 ᄂᆞᆫ혼대</sent>
<!--원문없음-->
<sent type="main" lang="kor" page="56a" n="1">모다 깃거 各各 金壜애 담ᅀᆞᄫᆞ니라</sent>
<!--원문없음-->
<sent type="main" lang="kor" page="56a" n="2">阿闍世王이 舍利ᄅᆞᆯ 모도아 혜ᅀᆞᄫᆞ니 各各 八萬四千이러시다</sent>
<sent type="main" lang="chi" page="56a" n="3">還於天上卽起七寶塔。</sent>
<sent type="main" lang="kor" page="56a" n="3">그저긔 諸天은 하ᄂᆞᆯ해 뫼셔다가 七寶塔 셰ᅀᆞᆸ고</sent>
<sent type="main" lang="chi" page="56a-56b" n="4">龍得舍利還於龍宮。亦起七寶塔。</sent>
<sent type="main" lang="kor" page="56a-56b" n="4">龍王ᄋᆞᆫ 龍宮의 뫼셔다가 ^ 七寶塔 셰ᅀᆞᆸ고</sent>
<sent type="main" lang="chi" page="56b" n="1">八王得舍利各還本國。亦起七寶塔。</sent>
<sent type="main" lang="kor" page="56b" n="1">여듧 王ᄋᆞᆫ 各各 나라해 뫼셔다가 七寶塔 셰ᅀᆞᄫᆞ니</sent>
<sent type="main" lang="chi" page="56b" n="2">臣優波吉著瓮。</sent>
<sent type="main" lang="kor" page="56b" n="2">優婆吉ᄋᆞᆫ 舍利 되ᅀᆞᆸ던 독 안해 ᄀᆞ마니 ᄢᅮ를 ᄇᆞᄅᆞ니</sent>
<sent type="main" lang="chi" page="56b" n="3">舍利并瓮亦起七寶塔。</sent>
<sent type="main" lang="kor" page="56b" n="3">그ᅌᅦ 브릇근 舍利ᄅᆞᆯ 뫼셔다가 독 조쳐 七寶塔 셰ᅀᆞᄫᆞ니라</sent>
<sent type="main" lang="chi" page="56b" n="4">餘有佛口一𣯃</sent>
<sent type="main" lang="kor" page="56b" n="4">처ᅀᅥᆷ 舍利 다 ᄂᆞᆫ호ᅀᆞᆸ고 부텻 웃입시우렛 터리 ᄒᆞ나히 나마 잇거시ᄂᆞᆯ</sent>
<sent type="main" lang="chi" page="56b-57a" n="5">無敢取者</sent>
<sent type="main" lang="kor" page="56b-57a" n="5">아모^도 가지디 몯ᄒᆞ얫더니</sent>
<sent type="main" lang="chi" page="57a" n="1">以阿闍世王初來求舍利時。車中投身著地。氣欲不報。</sent>
<sent type="main" lang="kor" page="57a" n="1">阿闍世王이 처ᅀᅥᆷ 舍利 얻ᄌᆞᄫᆞ라 오ᇙ 저긔 술위예 ᄂᆞ려 ᄯᅡ해 디여 우더니</sent>
<sent type="main" lang="chi" page="57a" n="2"></sent>
<sent type="main" lang="kor" page="57a" n="2">그리 혼 이리 부텨 向ᄒᆞᅀᆞᄫᅡ ᄆᆞᅀᆞ미 重ᄒᆞ다 ᄒᆞ야</sent>
<sent type="main" lang="chi" page="57a" n="3">故共持與阿闍世王。</sent>
<sent type="main" lang="kor" page="57a" n="3">모다 阿闍世王ᄭᅴ 나ᅀᅡᄂᆞᆯ</sent>
<sent type="main" lang="chi" page="57a" n="4">阿闍世王得舍利及𣯃還大歡喜作倡伎樂。鼓角動天。</sent>
<sent type="main" lang="kor" page="57a" n="4">阿闍世王이 도라가ᇙ 저긔 ᄀᆞ자ᇰ 깃거 푸ᇰ류ᄒᆡ오 붑 티며 쥬라 불이고 가더니</sent>
<sent type="main" lang="chi" page="57a-57b" n="5">難頭禾龍王聞佛般泥洹。亦從諸龍化作人身。到泥洹所。</sent>
<sent type="main" lang="kor" page="57a-57b" n="5">難頭禾龍王^이 여러 龍 더블오 사ᄅᆞ미 ᄃᆞ외야 泥洹ᄒᆞ신 ᄯᅡ해 오다가</sent>
<sent type="main" lang="chi" page="57b" n="1">道逢阿闍世王。還語言佛留舍利。非但唯使人間供養。可持一分見與不。</sent>
<sent type="main" lang="kor" page="57b" n="1">길헤 阿闍世王ᄋᆞᆯ 보아 부텻 舍利ᄅᆞᆯ 더러 주쇼셔 ᄒᆞ야ᄂᆞᆯ</sent>
<sent type="main" lang="chi" page="57b" n="2">阿闍世言不可得也。</sent>
<sent type="main" lang="kor" page="57b" n="2">阿闍世王이 아니 준대 龍王이 닐오ᄃᆡ</sent>
<sent type="main" lang="chi" page="57b" n="3">龍王言。我是難頭禾龍。舉卿國土。著八萬里外磨碎成屑。</sent>
<sent type="main" lang="kor" page="57b" n="3">내 難頭禾龍王이로니 그딋 나라ᄒᆞᆯ 드러 八萬里 밧긔다가 더뎌 사기 ᄇᆞᇫ아디게 호리라</sent>
<sent type="main" lang="chi" page="57b-58a" n="4">阿闍世王怖懅故。卽舉佛𣯃與之。更復欲取舍利。</sent>
<sent type="main" lang="kor" page="57b-58a" n="4">阿闍^世王이 두려여 그 터리ᄅᆞᆯ 주고 ᄯᅩ 舍利ᄅᆞᆯ 더 내요려 ᄒᆞ더니</sent>
<sent type="main" lang="chi" page="58a" n="1">龍王便言</sent>
<sent type="main" lang="kor" page="58a" n="1">龍王이 닐오ᄃᆡ</sent>
<sent type="main" lang="chi" page="58a" n="2">我得此𣯃足供養也。旋別各去。龍王卽還須彌山下。</sent>
<sent type="main" lang="kor" page="58a" n="2">이 터리도 足거ᅌᅵ다 ᄒᆞ고 즉자히 須彌山 미틔 도라가</sent>
<sent type="main" lang="chi" page="58a" n="3">起水高八萬四千里。起水精琉璃塔。</sent>
<sent type="main" lang="kor" page="58a" n="3">므를 니르ᄫᅡ다 水精瑠璃塔ᄋᆞᆯ 셰니 노ᄑᆡ 八萬四千 里러라</sent>
<sent type="main" lang="chi" page="58a-58b" n="4">既分舍利。又爲遠方諸四輩弟子。</sent>
<sent type="main" lang="kor" page="58a-58b" n="4">拘尸城의셔 舍利다 ᄂᆞᆫ호ᅀᆞᆸ고 먼딋 弟子 기드리노^라 ᄒᆞ야</sent>
<sent type="main" lang="chi" page="58b" n="1">未悉聞故留九十日。乃去城四十里。於衛致鄕</sent>
<sent type="main" lang="kor" page="58b" n="1">아ᄒᆞᆫ 나ᄅᆞᆯ 잇다가 城 밧 衛致鄕이라 호ᇙ ᄯᅡ해</sent>
<!--원문없음-->
<sent type="anno" lang="kor" page="58b" n="2">一萬二千五百 집 사ᄂᆞᆫ ᄯᅡ히 鄕이라</sent>
<sent type="main" lang="chi" page="58b" n="3">四衢道中。作塔寺拘夷豪姓。</sent>
<sent type="main" lang="kor" page="58b" n="3">긼 네 거리예 塔 이르ᅀᆞᄫᅡ 黃金甖ㅅ 舍利ᄅᆞᆯ 그ᅌᅦ 녀ᄊᆞᆸ고</sent>
<!--원문없음-->
<sent type="anno" lang="kor" page="58b" n="4">金甖ᄋᆞᆫ 金壜이라</sent>
<sent type="main" lang="chi" page="58b" n="5">柈蓋懸繒。 燃燈花香伎樂。禮事供養。</sent>
<sent type="main" lang="kor" page="58b" n="5">깁 ᄃᆞᆯ며 燈 혀며 花香 푸ᇰ류로 供養ᄒᆞᅀᆞᆸ더라</sent>
<!--원문없음-->
<sent type="main" lang="kor" page="58b" n="6">人間애 큰 塔이 네히니</sent>
<!--원문없음-->
<sent type="main" lang="kor" page="58b-59a" n="7">迦毗羅國 처ᅀᅥᆷ 나신 ᄯᅡ해 ᄒᆞᆫ 塔 ^ 잇고</sent>
<!--원문없음-->
<sent type="main" lang="kor" page="59a" n="1">摩竭提國 成道ᄒᆞ신 ᄯᅡ해 ᄒᆞᆫ 塔 잇고</sent>
<!--원문없음-->
<sent type="main" lang="kor" page="59a" n="2">波羅㮈國 鹿野苑 轉法ᄒᆞ신 ᄯᅡ해 ᄒᆞᆫ 塔 잇고</sent>
<!--원문없음-->
<sent type="main" lang="kor" page="59a" n="3">拘尸國 涅槃ᄒᆞ신 ᄯᅡ해 ᄒᆞᆫ 塔 잇더라</sent>
</doc>
