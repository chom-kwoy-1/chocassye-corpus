<?xml version="1.0" encoding="UTF-8"?>
<doc hasImages="true">
<meta>
	<title lang="kor">석보상절</title>
	<title lang="chi">釋譜詳節</title>
	<volume n="9"/>
	<year n="1447"/>
	<photograph>디지털한글박물관</photograph>
</meta>
<sent type="title" lang="chi" page="1a" n="1">釋譜詳節 第九</sent>
<sent type="main" lang="chi" page="1a" n="2">一時薄伽梵遊化諸國</sent>
<sent type="main" lang="kor" page="1a" n="2">부톄 도녀 諸國ᄋᆞᆯ 敎化ᄒᆞ샤</sent>
<sent type="note" lang="kor" page="1a" n="3">諸國ᄋᆞᆫ 여러 나라히라</sent>
<sent type="main" lang="chi" page="1a" n="4">至廣嚴城 住樂音樹下</sent>
<sent type="main" lang="kor" page="1a" n="4">廣嚴城에 가샤 樂音樹 아래 겨샤</sent>
<sent type="main" lang="chi" page="1a" n="5">與大苾芻衆 八千人</sent>
<sent type="main" lang="kor" page="1a" n="5">굴근 比丘 八千人과 ᄒᆞᆫ ᄃᆡ 잇더시니</sent>
<sent type="main" lang="chi" page="1a" n="6">俱菩薩摩訶薩 三萬六千</sent>
<sent type="main" lang="kor" page="1a" n="6">菩薩摩訶薩 三萬 六千과</sent>
<sent type="note" lang="kor" page="1a" n="7">摩訶薩ᄋᆞᆫ 굴근 菩薩이시다 ᄒᆞ논 마리라</sent>
<sent type="main" lang="chi" page="1a-1b" n="8">及國王大臣 婆羅門居士</sent>
<sent type="main" lang="kor" page="1a-1b" n="8">國王과 大臣과 婆羅門^과 居士와</sent>
<sent type="note" lang="kor" page="1b" n="1">居는 살씨니 居士ᄂᆞᆫ 쳔랴ᇰ 만히 두고 가ᅀᆞ며 사ᄂᆞᆫ 사ᄅᆞ미라</sent>
<sent type="main" lang="chi" page="1b" n="2">天龍夜叉 人非人等 無量大衆 恭敬圍遶</sent>
<sent type="main" lang="kor" page="1b" n="2">天 龍 夜叉 人 非人 等 無量 大衆이 恭敬ᄒᆞ야 圍繞ᄒᆞᅀᆞᄫᅢᆺ거늘</sent>
<sent type="note" lang="kor" page="1b" n="3">人 非人ᄋᆞᆫ 사ᄅᆞᆷ과 사ᄅᆞᆷ 아닌 것과 ᄒᆞ논 마리니</sent>
<sent type="note" lang="kor" page="1b" n="4">八部를 어울워 니르니라</sent>
<sent type="main" lang="chi" page="1b" n="5">而爲說法。</sent>
<sent type="main" lang="kor" page="1b" n="5">위ᄒᆞ야 說法ᄒᆞ더시니</sent>
<sent type="main" lang="chi" page="1b" n="6">爾時世尊讚曼殊室利童子言</sent>
<sent type="main" lang="kor" page="1b" n="6">그ᄢᅴ 文殊師利 世尊ᄭᅴ ᄉᆞᆯᄫᆞ샤ᄃᆡ</sent>
<!--善哉善哉 曼殊室利 汝以大悲勸請我說 -->
<sent type="main" lang="chi" page="1b-2a" n="7">諸佛名號 本願功德</sent>
<sent type="main" lang="kor" page="1b-2a" n="7">부텻 일훔과 本來ㅅ 큰 願과 ^ ᄀᆞ자ᇰ 됴ᄒᆞ신 功德을 불어 니ᄅᆞ샤</sent>
<sent type="main" lang="chi" page="2a" n="1">爲拔業障</sent>
<sent type="main" lang="kor" page="2a" n="1">듣ᄌᆞᄫᆞᇙ 사ᄅᆞᄆᆡ 業障이 스러디여</sent>
<!--所纏有情 利益安樂-->
<sent type="note" lang="kor" page="2a" n="2">障ᄋᆞᆫ 마ᄀᆞᆯ씨니</sent>
<sent type="note" lang="kor" page="2a" n="3">煩惱ㅣ ᄀᆞ리여 涅槃ᄋᆞᆯ 마ᄀᆞ며 無明이 ᄀᆞ리여 菩提ᄅᆞᆯ 마ᄀᆞᆯ씨라</sent>
<sent type="main" lang="chi" page="2a" n="4">像法轉時</sent>
<sent type="main" lang="kor" page="2a" n="4">像法이 轉ᄒᆞᇙ 時節에</sent>
<sent type="note" lang="kor" page="2a" n="5">法이 처ᅀᅥᆷ 盛히 行ᄒᆞ야 사ᄅᆞ미 번드기 수ᄫᅵ 아ᇙ 時節은 正法이라 ᄒᆞ고</sent>
<sent type="note" lang="kor" page="2a" n="6">부텨 나 겨시던 時節이 더 멀면 사ᄅᆞ미 수ᄫᅵ 몯 아라 가ᄌᆞᆯ벼 보아ᅀᅡ 아ᇙ 時節이 像法이라 ᄒᆞᄂᆞ니</sent>
<sent type="note" lang="kor" page="2a" n="7">像ᄋᆞᆫ ᄀᆞᄐᆞᆯ씨니 道理 잇ᄂᆞᆫ 사ᄅᆞᆷ과 ᄲᅥ즛ᄒᆞᆯ씨라</sent>
<sent type="note" lang="kor" page="2a-2b" n="8">이 後는 末法이니 末法 時^節은 몰라 거즛말로 니르ᄂᆞ니 末ᄋᆞᆫ 그티라</sent>
<sent type="main" lang="chi" page="2b" n="1">諸有情故 汝今諦聽極善思惟當爲汝說曼殊室利言唯然願說我等樂聞。</sent>
<sent type="main" lang="kor" page="2b" n="1">믈읫 有情을 利樂긔 코져 ᄒᆞ노ᅌᅵ다</sent>
<sent type="note" lang="kor" page="2b" n="2">利樂ᄋᆞᆫ 됴코 즐거ᄫᅳᆯ씨라</sent>
<sent type="main" lang="chi" page="2b" n="3">佛告曼殊室利</sent>
<sent type="main" lang="kor" page="2b" n="3">부톄 文殊師利ᄭᅴ 니ᄅᆞ샤ᄃᆡ</sent>
<sent type="main" lang="chi" page="2b" n="4">東方去此</sent>
<sent type="main" lang="kor" page="2b" n="4">東方ᄋᆞ로 이ᅌᅦ셔 버ᅌᅳ로미</sent>
<sent type="main" lang="chi" page="2b" n="5">過十殑伽沙等 佛土 有世界名淨琉璃</sent>
<sent type="main" lang="kor" page="2b" n="5">十恒河沙 等 佛土 디나가 世界 이쇼ᄃᆡ 일후미 淨瑠璃오</sent>
<sent type="note" lang="kor" page="2b" n="6">淨은 조ᄒᆞᆯ씨라</sent>
<sent type="main" lang="chi" page="2b-3a" n="7">佛號藥師琉璃光如來 應正等覺 明行圓滿 善逝世間解 無上丈夫 調御士 天人師佛薄伽梵。</sent>
<sent type="main" lang="kor" page="2b-3a" n="7">부텻 일후믄 藥師瑠璃光如來 應^供 正遍知 明行足 善逝 世間解 無上士 調御丈夫 天人師 佛 世尊이시니</sent>
<sent type="note" lang="kor" page="3a" n="1">如來로셔 世尊애 니르리 열 가짓 號ㅣ시니 부텨옷 ᄃᆞ외시면 다 ᄒᆞᆫ 야ᅌᆞ로 이 열 가짓 號ᄅᆞᆯ ᄉᆞᆲᄂᆞ니라</sent>
<sent type="note" lang="kor" page="3a" n="2">應은 맛다ᇰᄒᆞᆯ씨니 應供ᄋᆞᆫ 一切 天地 衆生ᄋᆡ 供養 바도미 맛다ᇰᄒᆞ실씨라</sent>
<sent type="note" lang="kor" page="3a" n="3">正遍知ᄂᆞᆫ 正히 ᄀᆞ초 아ᄅᆞ실씨라</sent>
<sent type="note" lang="kor" page="3a" n="4">明行足ᄋᆞᆫ ᄇᆞᆯᄀᆞᆫ ᄒᆡᇰ뎌기 ᄀᆞᄌᆞ실씨라</sent>
<sent type="note" lang="kor" page="3a-3b" n="5">善은 됴ᄒᆞᆯ씨오 逝ᄂᆞᆫ 갈씨오 解^ᄂᆞᆫ 알씨니</sent>
<sent type="note" lang="kor" page="3b" n="1">善逝 世間解ᄂᆞᆫ 부텻 功夫에 됴히 올아가샤 世間앳 이ᄅᆞᆯ 다 아ᄅᆞ실씨라</sent>
<sent type="note" lang="kor" page="3b" n="2">士ᄂᆞᆫ 어딘 남지니니 無上士ᄂᆞᆫ 尊ᄒᆞ샤 더은 우히 업스신 士ㅣ라</sent>
<sent type="note" lang="kor" page="3b" n="3">調御는 이대 다ᄉᆞ릴씨오 丈夫는 게여ᄫᅳᆫ 남지니니</sent>
<sent type="note" lang="kor" page="3b" n="4">부톄 겨지블 調御ᄒᆞ시ᄂᆞ다 ᄒᆞ면 尊重티 아니ᄒᆞ시릴ᄊᆡ 丈夫를 調御ᄒᆞ시ᄂᆞ다 ᄒᆞ니라</sent>
<sent type="note" lang="kor" page="3b" n="5">天人師ᄂᆞᆫ 하ᄂᆞᆯ히며 사ᄅᆞᄆᆡ 스스ᅌᅵ시다 ᄒᆞ논 마리라</sent>
<!--述曰。第四如來說法成就。此有二門。一正答所請門。二勸物利益門。初亦有三。答三問故。此初也。廣釋十號如瑜伽等。-->
<sent type="main" lang="chi" page="3b-4a" n="6">曼殊室利彼世尊藥師琉璃光如來本行菩薩道時發十二大願</sent>
<sent type="main" lang="kor" page="3b-4a" n="6">뎌 藥師瑠璃光如來 菩薩ㅅ 道理 行ᄒᆞ실 쩌긔 열두 大願을 ᄒᆞ^샤</sent>
<sent type="note" lang="kor" page="4a" n="1">大願은 큰 願이라</sent>
<sent type="main" lang="chi" page="4a" n="2">令諸有情所求皆得。</sent>
<sent type="main" lang="kor" page="4a" n="2">믈읫 有情이 求ᄒᆞ논 이ᄅᆞᆯ 다 得긔 호려 ᄒᆞ시니라</sent>
<!--述曰。答第二問中有三。略標廣說總結故。此初也。阿脩羅經云。琉璃光菩薩遇智勝佛初發總願。寶頂佛所始發別願。十方諸佛現前經云。靑龍光佛所發十二誓願。-->
<sent type="main" lang="chi" page="4a" n="3">第一大願。願我來世</sent>
<sent type="main" lang="kor" page="4a" n="3">第一 大願은 내 來世예</sent>
<sent type="note" lang="kor" page="4a" n="4">來世ᄂᆞᆫ 오ᄂᆞᆫ 뉘라</sent>
<sent type="main" lang="chi" page="4a" n="5">得阿耨多羅三藐三菩提時。</sent>
<sent type="main" lang="kor" page="4a" n="5">阿耨多羅三藐三菩提 得ᄒᆞᆫ 時節에</sent>
<sent type="main" lang="chi" page="4a" n="6">自身光明熾然照曜無量無數無邊世界。</sent>
<sent type="main" lang="kor" page="4a" n="6">내 모맷 光明이 無量 無數 無邊 世界ᄅᆞᆯ 盛히 비취여</sent>
<sent type="main" lang="chi" page="4a-4b" n="7">以三十二大丈夫相八十隨好莊嚴其身。</sent>
<sent type="main" lang="kor" page="4a-4b" n="7">三十二相 八十種^好로 모ᄆᆞᆯ 莊嚴ᄒᆞ야</sent>
<sent type="main" lang="chi" page="4b" n="1">令一切有情如我無異。</sent>
<sent type="main" lang="kor" page="4b" n="1">一切 有情이 나와 다ᄅᆞ디 아니케 호리라</sent>
<sent type="main" lang="chi" page="4b" n="2">第二大願。願我來世得菩提時。</sent>
<sent type="main" lang="kor" page="4b" n="2">第二 大願은 내 來世예 菩提 得ᄒᆞᆫ 時節에</sent>
<sent type="main" lang="chi" page="4b" n="3">身如琉璃內外明徹淨無瑕穢</sent>
<sent type="main" lang="kor" page="4b" n="3">모미 瑠璃 ᄀᆞᆮᄒᆞ야 안팟기 ᄉᆞᄆᆞᆺ ᄆᆞᆯ가 허므리 업고</sent>
<sent type="main" lang="chi" page="4b" n="4">光明廣大功德巍巍身善安住焰網莊嚴過於日月。</sent>
<sent type="main" lang="kor" page="4b" n="4">光明이 크며 功德이 노파 븘비ᄎᆞ로 莊嚴호미 日月라와 느러</sent>
<sent type="note" lang="kor" page="4b" n="5">日月은 ᄒᆡ ᄃᆞ리라</sent>
<sent type="main" lang="chi" page="4b-5a" n="6">幽冥衆生悉蒙開曉</sent>
<sent type="main" lang="kor" page="4b-5a" n="6">어드ᄫᅳᆫ ᄃᆡᆺ ^ 衆生도 다 ᄇᆞᆯ고ᄆᆞᆯ 어더</sent>
<sent type="main" lang="chi" page="5a" n="1">隨意所趣作諸事業。</sent>
<sent type="main" lang="kor" page="5a" n="1">ᄆᆞᅀᆞᆷ 조초 이ᄅᆞᆯ ᄒᆞ긔 호리라</sent>
<sent type="main" lang="chi" page="5a" n="2">第三大願。願我來世得菩提時。</sent>
<sent type="main" lang="kor" page="5a" n="2">第三 大願은 내 來世예 菩提 得ᄒᆞᆫ 時節에</sent>
<sent type="main" lang="chi" page="5a" n="3">以無量無邊智慧方便</sent>
<sent type="main" lang="kor" page="5a" n="3">無量無邊 智慧方便으로</sent>
<sent type="main" lang="chi" page="5a" n="4">令諸有情皆得無盡所受用物莫令衆生有所乏少。</sent>
<sent type="main" lang="kor" page="5a" n="4">믈읫 有情의 ᄡᅮᇙ 거시 다 낟ᄇᆞᆫ 줄 업긔 호리라</sent>
<sent type="main" lang="chi" page="5a" n="5">第四大願。願我來世得菩提時。</sent>
<sent type="main" lang="kor" page="5a" n="5">第四 大願은 내 來世예 菩提 得ᄒᆞᆫ 時節에</sent>
<sent type="main" lang="chi" page="5a-5b" n="6">若諸有情行邪道者。</sent>
<sent type="main" lang="kor" page="5a-5b" n="6">有情^이 邪曲ᄒᆞᆫ 道理 行ᄒᆞ리 잇거든</sent>
<sent type="main" lang="chi" page="5b" n="1">悉令安住菩提道中。</sent>
<sent type="main" lang="kor" page="5b" n="1">다 菩提 道中에 便安히 잇긔 ᄒᆞ며</sent>
<sent type="main" lang="chi" page="5b" n="2">若行聲聞獨覺乘者。</sent>
<sent type="main" lang="kor" page="5b" n="2">ᄒᆞ다가 聲聞 辟支佛乘ᄋᆞᆯ 行ᄒᆞᇙ 사ᄅᆞ미 잇거든</sent>
<sent type="note" lang="kor" page="5b" n="3">聲聞 辟支佛乘ᄋᆞᆫ 小乘 中乘이라</sent>
<sent type="main" lang="chi" page="5b" n="4">皆以大乘而安立之。</sent>
<sent type="main" lang="kor" page="5b" n="4">다 大乘ᄋᆞ로 便安킈 호리라</sent>
<sent type="main" lang="chi" page="5b" n="5">第五大願。願我來世得菩提時。</sent>
<sent type="main" lang="kor" page="5b" n="5">第五 大願은 내 來世예 菩提 得ᄒᆞᆫ 時節에</sent>
<sent type="main" lang="chi" page="5b-6a" n="6">若有無量無邊有情於我法中修行梵行。</sent>
<sent type="main" lang="kor" page="5b-6a" n="6">ᄒᆞ다가 無^量無邊 有情이 내 法 中에 修行ᄒᆞ리 잇거든</sent>
<sent type="main" lang="chi" page="6a" n="1">一切皆令得不缺戒。具三聚戒。</sent>
<sent type="main" lang="kor" page="6a" n="1">다 이저디디 아니ᄒᆞᆫ 警戒ᄅᆞᆯ 得ᄒᆞ며 三聚戒ᄅᆞᆯ ᄀᆞᆺ게 호리라</sent>
<sent type="note" lang="kor" page="6a" n="2">三聚戒ᄂᆞᆫ 세 가지 모ᄃᆞᆫ 警戒니</sent>
<sent type="note" lang="kor" page="6a" n="3">ᄒᆞ나ᄒᆞᆫ 法을 가졧ᄂᆞᆫ 警戒니 모딘 이ᄅᆞᆯ 그치틸씨오</sent>
<sent type="note" lang="kor" page="6a" n="4">둘흔 됴ᄒᆞᆫ ᄒᆡᇰ뎌글 가졧ᄂᆞᆫ 警戒니 됴ᄒᆞᆫ 이ᄅᆞᆯ 行ᄒᆞᆯ씨오</sent>
<sent type="note" lang="kor" page="6a" n="5">세흔 衆生ᄋᆞᆯ 가졧ᄂᆞᆫ 警戒니 慈悲 喜捨로 有情을 利樂긔 ᄒᆞᆯ씨니</sent>
<sent type="note" lang="kor" page="6a" n="6">이 戒ᄂᆞᆫ 諸佛菩薩이 修行ᄒᆞ시논 즈르ᇝ길히라</sent>
<sent type="note" lang="kor" page="6a-6b" n="7">喜ᄂᆞᆫ 깃^블씨니 衆生ᄋᆞᆯ 즐겁긔 ᄒᆞᆯ씨라</sent>
<sent type="note" lang="kor" page="6b" n="1">捨ᄂᆞᆫ ᄇᆞ릴씨니 내 恩惠ᄅᆞᆯ ᄇᆞ려 衆生ᄋᆞᆯ 줄씨라</sent>
<sent type="main" lang="chi" page="6b" n="2">設有毀犯</sent>
<sent type="main" lang="kor" page="6b" n="2">비록 그르 ᄒᆞ야 지ᅀᅮᆫ 이리 이셔도</sent>
<sent type="main" lang="chi" page="6b" n="3">聞我名已還得淸淨</sent>
<sent type="main" lang="kor" page="6b" n="3">내 일후믈 드르면 도로 淸淨을 得ᄒᆞ야</sent>
<sent type="main" lang="chi" page="6b" n="4">不墮惡趣。</sent>
<sent type="main" lang="kor" page="6b" n="4">모딘 길헤 아니 ᄠᅥ러디게 호리라</sent>
<sent type="main" lang="chi" page="6b" n="5">第六大願。願我來世得菩提時。</sent>
<sent type="main" lang="kor" page="6b" n="5">第六 大願은 내 來世예 菩提 得ᄒᆞᆫ 時節에</sent>
<sent type="main" lang="chi" page="6b" n="6">若諸有情其身下劣</sent>
<sent type="main" lang="kor" page="6b" n="6">ᄒᆞ다가 믈읫 有情이 모미 사오나ᄫᅡ</sent>
<sent type="main" lang="chi" page="6b-7a" n="7">諸根不具醜陋頑愚盲聾瘖啞踤躄背僂白癩癲狂種種病苦。</sent>
<sent type="main" lang="kor" page="6b-7a" n="7">諸根이 ᄀᆞᆺ디 몯ᄒᆞ야 미혹ᄒᆞ고 ^ 種種 受苦ᄅᆞᄫᆡᆫ 病 ᄒᆞ얫다가</sent>
<sent type="main" lang="chi" page="7a" n="1">聞我名已一切皆得端政黠慧諸根完具無諸疾苦。</sent>
<sent type="main" lang="kor" page="7a" n="1">내 일후믈 드르면 다 智慧 잇고 諸根이 ᄀᆞ자 病이 업게 호리라</sent>
<sent type="main" lang="chi" page="7a" n="2">第七大願。願我來世得菩提時。</sent>
<sent type="main" lang="kor" page="7a" n="2">第七 大願은 내 來世예 菩提 得ᄒᆞᆫ 時節에</sent>
<sent type="main" lang="chi" page="7a" n="3">若諸有情衆病逼切無救無歸無醫無藥無親無家貧窮多苦。</sent>
<sent type="main" lang="kor" page="7a" n="3">ᄒᆞ다가 믈읫 有情이 病ᄒᆞ야 이셔 救ᄒᆞ리 업고 가ᇙ ᄃᆡ 업거든</sent>
<sent type="main" lang="chi" page="7a" n="4">我之名號一經其耳。衆病悉除身心安樂</sent>
<sent type="main" lang="kor" page="7a" n="4">내 일후믈 귀예 ᄒᆞᆫ 번 드러도 病이 업고</sent>
<sent type="main" lang="chi" page="7a-7b" n="5">家屬資具悉皆豐足</sent>
<sent type="main" lang="kor" page="7a-7b" n="5">世間애 ^ ᄡᅮᇙ 거시 ᄀᆞᄌᆞ며</sent>
<sent type="main" lang="chi" page="7b" n="1">乃至證得無上菩提。</sent>
<sent type="main" lang="kor" page="7b" n="1">無上菩提ᄅᆞᆯ 證호매 니를의 호리라</sent>
<sent type="main" lang="chi" page="7b" n="2">第八大願。願我來世得菩提時。</sent>
<sent type="main" lang="kor" page="7b" n="2">第八 大願은 내 來世예 菩提 得ᄒᆞᆫ 時節에</sent>
<sent type="main" lang="chi" page="7b" n="3">若有女人爲女百惡</sent>
<sent type="main" lang="kor" page="7b" n="3">ᄒᆞ다가 겨지비 겨지븨 온 가짓 어려ᄫᅳᆫ 이리 다와다</sent>
<sent type="main" lang="chi" page="7b" n="4">之所逼惱極生厭離願捨女身。</sent>
<sent type="main" lang="kor" page="7b" n="4">ᄀᆞ자ᇰ 싀틋ᄒᆞ야 겨지븨 모ᄆᆞᆯ ᄇᆞ리고져 ᄒᆞ거든</sent>
<sent type="main" lang="chi" page="7b" n="5">聞我名已一切皆得轉女成男具丈夫相</sent>
<sent type="main" lang="kor" page="7b" n="5">내 일후믈 드르면 다 남지니 ᄃᆞ외야</sent>
<sent type="main" lang="chi" page="7b-8a" n="6">乃至證得無上菩提。</sent>
<sent type="main" lang="kor" page="7b-8a" n="6">無上菩提ᄅᆞᆯ 證호매 니를의 ^ 호리라</sent>
<sent type="main" lang="chi" page="8a" n="1">第九大願。願我來世得菩提時。</sent>
<sent type="main" lang="kor" page="8a" n="1">第九 大願은 내 來世예 菩提 得ᄒᆞᆫ 時節에</sent>
<sent type="main" lang="chi" page="8a" n="2">令諸有情出魔羅網</sent>
<sent type="main" lang="kor" page="8a" n="2">믈읫 有情을 魔 그므레 내야</sent>
<sent type="note" lang="kor" page="8a" n="3">魔ㅣ ᄀᆞ리ᄂᆞᆫ 거실ᄊᆡ 그므리라 ᄒᆞ니라</sent>
<sent type="main" lang="chi" page="8a" n="4">解脫一切外道纏縛。</sent>
<sent type="main" lang="kor" page="8a" n="4">一切 外道ᄋᆡ 얽ᄆᆡ요ᄆᆞᆯ 버서나게 호리니</sent>
<sent type="main" lang="chi" page="8a" n="5">若墮種種惡見稠林皆當引攝</sent>
<sent type="main" lang="kor" page="8a" n="5">ᄒᆞ다가 種種 머즌 보매 ᄠᅥ디옛거든 다 引導ᄒᆞ야</sent>
<sent type="note" lang="kor" page="8a" n="6">引導ᄂᆞᆫ ᅘᅧ아 길 알욀씨라</sent>
<sent type="main" lang="chi" page="8a-8b" n="7">置於正見漸令修習諸菩薩行。</sent>
<sent type="main" lang="kor" page="8a-8b" n="7">正ᄒᆞᆫ 보매 두어 漸漸 菩薩ㅅ ᄒᆡᇰ뎌글 ^ 닷가</sent>
<sent type="main" lang="chi" page="8b" n="1">速證無上正等菩提。</sent>
<sent type="main" lang="kor" page="8b" n="1">無上菩提ᄅᆞᆯ ᄲᆞᆯ리 證케 호리라</sent>
<sent type="main" lang="chi" page="8b" n="2">第十大願。願我來世得菩提時。</sent>
<sent type="main" lang="kor" page="8b" n="2">第十 大願은 내 來世예 菩提 得ᄒᆞᆫ 時節에</sent>
<sent type="main" lang="chi" page="8b" n="3">若諸有情王法所繩縛錄鞭撻繫閉牢獄。</sent>
<sent type="main" lang="kor" page="8b" n="3">ᄒᆞ다가 有情이 나랏 法에 자피여 ᄆᆡ여 매 마자 獄애 가도아</sent>
<sent type="note" lang="kor" page="8b" n="4">獄ᄋᆞᆫ 사ᄅᆞᆷ 가도ᄂᆞᆫ ᄯᅡ히라</sent>
<sent type="main" lang="chi" page="8b" n="5">或當刑戮及餘無量災難陵辱</sent>
<sent type="main" lang="kor" page="8b" n="5">罪 니블 ᄆᆞᄃᆡ며 녀나ᄆᆞᆫ 그지업슨 어려ᄫᅳᆫ 일와 辱ᄃᆞᄫᆡᆫ 일와</sent>
<sent type="main" lang="chi" page="8b" n="6">悲愁煎迫身心受苦。</sent>
<sent type="main" lang="kor" page="8b" n="6">슬픈 일와 시름다ᄫᆞᆫ 이리 다와댓거든</sent>
<sent type="main" lang="chi" page="8b-9a" n="7">若聞我名以我福德威神力故。</sent>
<sent type="main" lang="kor" page="8b-9a" n="7">내 ^ 일후믈 드르면 내 福德威神力으로</sent>
<sent type="main" lang="chi" page="9a" n="1">皆得解脫一切憂苦。</sent>
<sent type="main" lang="kor" page="9a" n="1">一切 受苦ᄅᆞᆯ 다 버서나긔 호리라</sent>
<sent type="main" lang="chi" page="9a" n="2">第十一大願。願我來世得菩提時。</sent>
<sent type="main" lang="kor" page="9a" n="2">第十一 大願은 내 來世예 菩提 得ᄒᆞᆫ 時節에</sent>
<sent type="main" lang="chi" page="9a" n="3">若諸有情飢渴所惱爲求食故造諸惡業。</sent>
<sent type="main" lang="kor" page="9a" n="3">ᄒᆞ다가 有情이 주으려 밥 얻고져 ᄒᆞ야 모딘 罪ᄅᆞᆯ 지ᅀᅳᆯ ᄆᆞᄃᆡ예</sent>
<sent type="main" lang="chi" page="9a" n="4">得聞我名專念受持。</sent>
<sent type="main" lang="kor" page="9a" n="4">내 일후믈 드러 닛디 아니ᄒᆞ야 디니면</sent>
<sent type="main" lang="chi" page="9a-9b" n="5">我當先以上妙飲食飽足其身。</sent>
<sent type="main" lang="kor" page="9a-9b" n="5">내 몬져 됴ᄒᆞᆫ 차바ᄂᆞ로 ᄇᆡ브르긔 ^ ᄒᆞ고ᅀᅡ</sent>
<sent type="main" lang="chi" page="9b" n="1">後以法味畢竟安樂而建立之。</sent>
<sent type="main" lang="kor" page="9b" n="1">法味로 乃終에 便安코 즐겁긔 호리라</sent>
<sent type="note" lang="kor" page="9b" n="2">法味ᄂᆞᆫ 法 마시라</sent>
<sent type="main" lang="chi" page="9b" n="3">第十二大願。願我來世得菩提時。</sent>
<sent type="main" lang="kor" page="9b" n="3">第十二 大願은 내 來世예 菩提 得ᄒᆞᆫ 時節에</sent>
<sent type="main" lang="chi" page="9b" n="4">若諸有情貧無衣服蚊虻寒熱晝夜逼惱。</sent>
<sent type="main" lang="kor" page="9b" n="4">ᄒᆞ다가 有情이 오시 업서 모ᄀᆡ 벌에며 더ᄫᅱ 치ᄫᅱ로 셜ᄫᅥᄒᆞ다가</sent>
<sent type="main" lang="chi" page="9b" n="5">若聞我名專念受持。</sent>
<sent type="main" lang="kor" page="9b" n="5">내 일후믈 드러 닛디 아니ᄒᆞ야 디니면</sent>
<sent type="main" lang="chi" page="9b" n="6">如其所好卽得種種上妙衣服。</sent>
<sent type="main" lang="kor" page="9b" n="6">제 맛드논 야ᅌᆞ로 種種앳 됴ᄒᆞᆫ 오ᄉᆞᆯ 어드며</sent>
<sent type="main" lang="chi" page="9b-10a" n="7">亦得一切寶莊嚴具華鬘塗香鼓樂衆伎隨心所翫皆令滿足。　</sent>
<sent type="main" lang="kor" page="9b-10a" n="7">ᄯᅩ ^ 보ᄇᆡ옛 莊嚴이며 花香 伎樂ᄋᆞᆯ ᄆᆞᅀᆞᆷ 조초 ᄀᆞ초 얻긔 호리라 ᄒᆞ더시니</sent>
<!--述曰。廣說門中有六對門。一饒益淨穢門。卽初二願。淨土一切如我身故。乃至世界中間幽冥衆生皆逐意故。二世出世間門。卽次二願。以人天乘無所乏故。乃至行邪道者。隨其種姓安住三乘菩提道中。不定二乘皆以大乘而安立故。三存戒存身門。卽次二願。不缺重戒具三聚故。六根之身皆得淨故。此中下劣不具標句也。雖具諸根不勝妙故。及有缺故。言醜陋者釋身下劣。言頑愚者釋意下劣。盲聾等下釋眼耳舌身根不具。癲狂釋意根不具。種種病苦攝鼻等病。端正等四如次翻上。四除內外苦門。卽次二願。一能除外緣逼切苦。無救者標無醫藥也。無歸者標無親等也。今得佛醫法藥聖財故除病等乃至豐足。二能轉內緣女身苦。如涅槃經。一切女人皆是衆惡之所住處。五內外解縛門。卽次二願。攝置正見解惡見縛。證無上道出魔罥故。以威神力出刑縛故。六志食與衣門。卽次二願。以食法味而建立故。以妙衣等而令滿足故。-->
<sent type="main" lang="chi" page="10a" n="1">曼殊室利 是爲 彼世尊 藥師琉璃光如來 應正等覺行菩薩道時 所發十二微妙上願。</sent>
<sent type="main" lang="kor" page="10a" n="1">文殊師利여 뎌 藥師瑠璃光如來ㅅ 十二 微妙上願이시니라</sent>
<sent type="note" lang="kor" page="10a" n="2">上願은 위두ᄒᆞᆫ 願이라</sent>
<sent type="main" lang="chi" page="10a-10b" n="3">復次 曼殊室利。彼世尊 藥師琉璃光如來 行菩薩道時</sent>
<sent type="main" lang="kor" page="10a-10b" n="3">ᄯᅩ 文殊師利여 뎌 藥師瑠璃光如來 菩薩ㅅ 道理 行ᄒᆞ시ᇙ 時^節에</sent>
<sent type="main" lang="chi" page="10b" n="1">所發大願及彼佛土功德莊嚴。</sent>
<sent type="main" lang="kor" page="10b" n="1">發ᄒᆞ샨 큰 願과 뎌 부텻 나라햇 功德莊嚴을</sent>
<sent type="main" lang="chi" page="10b" n="2">我若一劫若一劫餘說不能盡。</sent>
<sent type="main" lang="kor" page="10b" n="2">내 ᄒᆞᆫ 劫이며 ᄒᆞᆫ 劫이 남ᄃᆞ록 닐어도 몯 다 니르리어니와</sent>
<sent type="main" lang="chi" page="10b" n="3">然彼佛土 一向淸淨</sent>
<sent type="main" lang="kor" page="10b" n="3">그러나 뎌 부텻 ᄯᅡ히 雜말 업시 淸淨ᄒᆞ고</sent>
<sent type="main" lang="chi" page="10b" n="4">無有女人 亦無惡趣 及苦音聲。</sent>
<sent type="main" lang="kor" page="10b" n="4">겨지비 업스며 惡趣ㅣ며 受苦ᄅᆞᄫᆡᆫ 소리 업고</sent>
<sent type="note" lang="kor" page="10b" n="5">惡趣는 머즌 길히니 地獄 餓鬼 畜生이라</sent>
<sent type="main" lang="chi" page="10b-11a" n="6">琉璃爲地 金繩界道</sent>
<sent type="main" lang="kor" page="10b-11a" n="6">瑠璃 ᄯᅡ히 ᄃᆞ외오 金 노ᄒᆞ로 길흘 느^리고</sent>
<sent type="main" lang="chi" page="11a" n="1">城闕宮閣 軒窗羅網 皆七寶成。</sent>
<sent type="main" lang="kor" page="11a" n="1">城이며 지비며 羅網이 다 七寶로 이러 이쇼미</sent>
<sent type="main" lang="chi" page="11a" n="2">亦如西方 極樂世界 功德莊嚴 等無差別。</sent>
<sent type="main" lang="kor" page="11a" n="2">ᄯᅩ 西方 極樂世界와 ᄀᆞᆮᄒᆞ야 ᄀᆞᆯᄒᆡ요미 업고</sent>
<sent type="main" lang="chi" page="11a" n="3">於其國中 有二菩薩摩訶薩。</sent>
<sent type="main" lang="kor" page="11a" n="3">그 나라해 두 菩薩摩訶薩이 이쇼ᄃᆡ</sent>
<sent type="main" lang="chi" page="11a" n="4">一名日光遍照。二名月光遍照。</sent>
<sent type="main" lang="kor" page="11a" n="4">ᄒᆞᆫ 일후믄 日光遍照ㅣ오 ᄒᆞᆫ 일후믄 月光遍照ㅣ니</sent>
<sent type="main" lang="chi" page="11a" n="5">是彼 無量無數 菩薩衆之上首。</sent>
<sent type="main" lang="kor" page="11a" n="5">뎌 無量無數 菩薩衆에 위두ᄒᆞ야 잇ᄂᆞ니</sent>
<!--悉能持 彼世尊 藥師琉璃光如來 正法寶藏。是故 曼殊室利。-->
<sent type="main" lang="chi" page="11a-11b" n="6">諸有信心 善男子善女人等</sent>
<sent type="main" lang="kor" page="11a-11b" n="6">이럴^ᄊᆡ 信心 뒷ᄂᆞᆫ 善男子 善女人이</sent>
<sent type="note" lang="kor" page="11b" n="1">信心ᄋᆞᆫ 믿ᄂᆞᆫ ᄆᆞᅀᆞ미라</sent>
<sent type="main" lang="chi" page="11b" n="2">應當願生 彼佛世界。</sent>
<sent type="main" lang="kor" page="11b" n="2">뎌 부텻 世界예 나고져 發願ᄒᆞ야ᅀᅡ ᄒᆞ리라</sent>
<!--　述曰。答後問也。於中有二。初本處莊嚴功德成就。後外方聞名功德成就。此初也。言所發大願佛土莊嚴說不能盡者。顯如大願果亦無邊。身應準願。略說其土則有八種功德成就。一無所著穢成就。如經無有女人故。二離所怖惡成就。如經亦無惡趣及苦音聲故。三所依淸淨成就。如經琉璃爲地故。四道路成文成就。如經金繩界道故。五宮殿莊嚴成就。如經亦如西方故。六大聖無絕成就。如經有二菩薩卽補處故。七利樂不斷成就。如經悉持彼佛正法藏故。八願生無礙成就。如經應當願生彼佛世界故。-->
<sent type="main" lang="chi" page="11b" n="3">爾時世尊 復告曼殊室利 童子言。</sent>
<sent type="main" lang="kor" page="11b" n="3">그ᄢᅴ 世尊이 ᄯᅩ 文殊師利ᄃᆞ려 니ᄅᆞ샤ᄃᆡ</sent>
<sent type="main" lang="chi" page="11b" n="4">曼殊室利。有諸衆生 不識善惡</sent>
<sent type="main" lang="kor" page="11b" n="4">文殊師利여 믈읫 衆生이 됴ᄒᆞ며 구즌 이ᄅᆞᆯ 모ᄅᆞ고</sent>
<sent type="main" lang="chi" page="11b" n="5">唯懷貪吝。</sent>
<sent type="main" lang="kor" page="11b" n="5">오직 貪ᄒᆞ며 앗가ᄫᆞᆫ ᄆᆞᅀᆞᄆᆞᆯ 머거</sent>
<sent type="main" lang="chi" page="11b-12a" n="6">不知布施 及施果報。愚癡無智 闕於信根。</sent>
<sent type="main" lang="kor" page="11b-12a" n="6">布施홈과 布施ᄒᆞ^ᄂᆞᆫ 果報ᄅᆞᆯ 몰라</sent>
<sent type="main" lang="chi" page="12a" n="1">多聚財寶 勤加守護。</sent>
<sent type="main" lang="kor" page="12a" n="1">쳔랴ᅌᆞᆯ 만히 뫼호아 두고 受苦ᄅᆞᄫᅵ 딕희여 이셔</sent>
<sent type="main" lang="chi" page="12a" n="2">見乞者來 其心不喜。設不獲已 而行施時。</sent>
<sent type="main" lang="kor" page="12a" n="2">빌 리 잇거든 츠기 너겨 모지마라 주ᇙ 디라도</sent>
<sent type="main" lang="chi" page="12a" n="3">如割身肉 深生痛惜。</sent>
<sent type="main" lang="kor" page="12a" n="3">제 모맷 고기ᄅᆞᆯ 바혀 내논 ᄃᆞ시 너겨ᄒᆞ며</sent>
<sent type="main" lang="chi" page="12a" n="4">復有無量 慳貪有情 積集資財。</sent>
<sent type="main" lang="kor" page="12a" n="4">ᄯᅩ 貪ᄒᆞᆫ 無量 有情이 쳔랴ᅌᆞᆯ 모도아 두고</sent>
<sent type="main" lang="chi" page="12a" n="5">於其自身 尚不受用。</sent>
<sent type="main" lang="kor" page="12a" n="5">제 ᄡᅮᆷ도 오히려 아니ᄒᆞ거니</sent>
<sent type="main" lang="chi" page="12a" n="6">何況能與 父母妻子 奴婢作使</sent>
<sent type="main" lang="kor" page="12a" n="6">ᄒᆞᄆᆞᆯ며 어버ᅀᅵᆫᄃᆞᆯ 내야 주며 가시며 子息이며 죠ᅌᅵᆫᄃᆞᆯ 주며</sent>
<sent type="main" lang="chi" page="12a-12b" n="7">及來乞者。</sent>
<sent type="main" lang="kor" page="12a-12b" n="7">와 ^ 비ᄂᆞᆫ 사ᄅᆞᄆᆞᆯ 주리여</sent>
<sent type="main" lang="chi" page="12b" n="1">彼諸有情 從此命終</sent>
<sent type="main" lang="kor" page="12b" n="1">이런 有情ᄃᆞᆯᄒᆞᆫ 이ᅌᅦ셔 주그면</sent>
<sent type="main" lang="chi" page="12b" n="2">生餓鬼界 或傍生趣。</sent>
<sent type="main" lang="kor" page="12b" n="2">餓鬼어나 畜生이어나 ᄃᆞ외리니</sent>
<sent type="main" lang="chi" page="12b" n="3">由昔人間 曾得暫聞 藥師琉璃光如來名故。</sent>
<sent type="main" lang="kor" page="12b" n="3">人間애 이셔 藥師瑠璃光如來ㅅ 일후믈 잠ᄭᅡᆫ 듣ᄌᆞᄫᆞᆫ 젼ᄎᆞ로</sent>
<sent type="main" lang="chi" page="12b" n="4">今在惡趣 暫得憶念 彼如來名。</sent>
<sent type="main" lang="kor" page="12b" n="4">惡趣예 이셔도 뎌 如來ㅅ 일후믈 잠ᄭᅡᆫ ᄉᆡᇰ각ᄒᆞ면</sent>
<sent type="main" lang="chi" page="12b" n="5">卽於念時 從彼處沒 還生人中。得宿命念</sent>
<sent type="main" lang="kor" page="12b" n="5">즉자히 뎌ᅌᅦ셔 업서 도로 人間애 나아</sent>
<sent type="main" lang="chi" page="12b-13a" n="6">畏惡趣苦 不樂欲樂 好行惠施 讚歎施者。</sent>
<sent type="main" lang="kor" page="12b-13a" n="6">惡趣의 受苦^ᄅᆞᆯ 저허 貪欲ᄋᆞᆯ 즐기디 아니ᄒᆞ고</sent>
<sent type="main" lang="chi" page="13a" n="1">一切所有 悉無貪惜。</sent>
<sent type="main" lang="kor" page="13a" n="1">布施ᄅᆞᆯ 즐겨 뒷논 거슬 앗기디 아니ᄒᆞ야</sent> <!-- 저경과의 대응 불명확 -->
<sent type="main" lang="chi" page="13a" n="2">漸次尚能以頭目手足血肉身分</sent>
<sent type="main" lang="kor" page="13a" n="2">머리며 누니며 손바리며 모맷 고기라도 비ᄂᆞᆫ 사ᄅᆞᄆᆞᆯ 주리어니</sent>
<sent type="main" lang="chi" page="13a" n="3">施來求者況餘財物。</sent>
<sent type="main" lang="kor" page="13a" n="3">ᄒᆞᄆᆞᆯ며 녀나ᄆᆞᆫ 쳔랴ᅌᅵᄯᆞ녀</sent>
<!--述曰。此卽第二外方聞名功德成就。於中有五。令諸聞者除施戒修十善業道往生樂處五種障故。今此初段顯除施性福業障。此有三門。一顯障自性門。如經不識善惡乃至來乞者故。不識惡者唯貪吝故。不識善者不知施故。不識善惡也。愚癡無智唯懷貪吝故。闕於信根不知施等故。多聚不捨。二示障過患門。如經彼諸有情生鬼畜故。以慳貪故生餓鬼界。以愚癡故生傍生趣。三聞佛勝利門。如經由昔人間乃至況餘財物故。-->
<sent type="main" lang="chi" page="13a" n="4">復次曼殊室利。若諸有情雖於如來受諸學處而破尸羅。</sent>
<sent type="main" lang="kor" page="13a" n="4">ᄯᅩ 文殊師利여 믈읫 有情이 비록 如來ᄭᅴ 道理 ᄇᆡ호다가도 尸羅ᄅᆞᆯ 헐며</sent>
<sent type="note" lang="kor" page="13a" n="5">尸羅ᄂᆞᆫ 淸淨ᄒᆞᆫ 戒라 ᄒᆞ논 마리라</sent>
<sent type="main" lang="chi" page="13a-13b" n="6">有雖不破尸羅而破軌則。</sent>
<sent type="main" lang="kor" page="13a-13b" n="6">尸^羅ᄅᆞᆯ 아니 허러도 軌則을 헐며</sent>
<sent type="note" lang="kor" page="13b" n="1">軌則은 法이니 擧動ᄋᆞᆯ 니르니라</sent>
<sent type="main" lang="chi" page="13b" n="2">有於尸羅軌則雖得不壞然毀正見。</sent>
<sent type="main" lang="kor" page="13b" n="2">尸羅 軌則을 아니 허러도 正ᄒᆞᆫ 보ᄆᆞᆯ 헐며</sent>
<sent type="main" lang="chi" page="13b" n="3">有雖不毀正見而棄多聞。</sent>
<sent type="main" lang="kor" page="13b" n="3">正ᄒᆞᆫ 보ᄆᆞᆯ 아니 허러도 해 드로ᄆᆞᆯ ᄇᆞ려</sent>
<sent type="main" lang="chi" page="13b" n="4">於佛所說契經深義不能解了。</sent>
<sent type="main" lang="kor" page="13b" n="4">부텨 니ᄅᆞ샨 經엣 기픈 ᄠᅳ들 아디 몯ᄒᆞ며</sent>
<sent type="main" lang="chi" page="13b" n="5">有雖多聞而增上慢。</sent>
<sent type="main" lang="kor" page="13b" n="5">비록 해 드러도 增上慢ᄒᆞ며</sent>
<sent type="note" lang="kor" page="13b" n="6">增은 더을씨오 慢ᄋᆞᆫ ᄂᆞᆷ 므더니 너길씨니 몯 得혼 法을 得호라 ᄒᆞ며</sent>
<sent type="note" lang="kor" page="13b" n="7">몯 證혼 道理ᄅᆞᆯ 證호라 ᄒᆞ야</sent>
<sent type="note" lang="kor" page="13b-14a" n="8">제 實엔 사오나ᄫᅩ^ᄃᆡ 웃사ᄅᆞᆷ두고 더은 야ᇰ ᄒᆞ야</sent>
<sent type="note" lang="kor" page="14a" n="1">法 므더니 너기며 사ᄅᆞᆷ 므더니 너길씨 增上慢이라</sent>
<sent type="main" lang="chi" page="14a" n="2">由增上慢覆蔽心故</sent>
<sent type="main" lang="kor" page="14a" n="2">增上慢ᄒᆞ논 젼ᄎᆞ로 ᄆᆞᅀᆞ미 ᄀᆞ리ᄂᆞ니</sent>
<sent type="main" lang="chi" page="14a" n="3">自是非他</sent>
<sent type="main" lang="kor" page="14a" n="3">그럴ᄊᆡ 제 올호라 ᄒᆞ고 ᄂᆞᄆᆞᆯ 외다 ᄒᆞ야</sent>
<sent type="main" lang="chi" page="14a" n="4">嫌謗正法爲魔伴黨。</sent>
<sent type="main" lang="kor" page="14a" n="4">正法을 비우ᅀᅥ 魔ᄋᆡ ᄒᆞᆫ 黨이 ᄃᆞ외리니</sent>
<sent type="main" lang="chi" page="14a" n="5">如是愚人自行邪見</sent>
<sent type="main" lang="kor" page="14a" n="5">이런 어린 사ᄅᆞᄆᆞᆫ 제 邪曲ᄒᆞᆫ 보ᄆᆞᆯ ᄒᆞ고</sent>
<sent type="main" lang="chi" page="14a" n="6">復令無量俱胝有情墮大險坑。</sent>
<sent type="main" lang="kor" page="14a" n="6">ᄯᅩ 無量 有情이 큰 어려ᄫᅳᆫ 구데 ᄠᅥ러디긔 ᄒᆞᄂᆞ니</sent>
<sent type="main" lang="chi" page="14a-14b" n="7">此諸有情應於地獄傍生鬼趣流轉無窮。</sent>
<sent type="main" lang="kor" page="14a-14b" n="7">이런 有情ᄃᆞᆯ히 地^獄 餓鬼 畜生애 그지업시 두루 ᄃᆞᆮ니다가</sent>
<sent type="main" lang="chi" page="14b" n="1">若得聞此藥師琉璃光如來名號。</sent>
<sent type="main" lang="kor" page="14b" n="1">이 藥師瑠璃光如來ㅅ 일후믈 듣ᄌᆞᄫᆞ면</sent>
<sent type="main" lang="chi" page="14b" n="2">便捨惡行修諸善法不墮惡趣。</sent>
<sent type="main" lang="kor" page="14b" n="2">모딘 ᄒᆡᇰ뎌글 ᄇᆞ리고 됴ᄒᆞᆫ 法을 닷가 惡趣예 아니 디리니</sent>
<sent type="main" lang="chi" page="14b" n="3">設有不能捨諸惡行修行善法墮惡趣者。</sent>
<sent type="main" lang="kor" page="14b" n="3">비록 모딘 ᄒᆡᇰ뎍 ᄇᆞ리고 됴ᄒᆞᆫ 法 닷고ᄆᆞᆯ 몯ᄒᆞ야 惡趣예 ᄠᅥ러디고도</sent>
<sent type="main" lang="chi" page="14b-15a" n="4">以彼如來本願威力令其現前暫聞名號</sent>
<sent type="main" lang="kor" page="14b-15a" n="4">뎌 如來ㅅ 本願威力으로 알ᄑᆡ 뵈샤 일후^믈 자ᇝ간 들이시면</sent>
<sent type="main" lang="chi" page="15a" n="1">從彼命終還生人趣。</sent>
<sent type="main" lang="kor" page="15a" n="1">뎌ᅌᅦ셔 주거 도로 人間애 나아 出家ᄒᆞ야</sent>
<sent type="main" lang="chi" page="15a" n="2">得正見精進善調意樂便能捨家趣於非家。如來法中受持學處無有毀犯。正見多聞解甚深義。</sent>
<sent type="main" lang="kor" page="15a" n="2">正ᄒᆞᆫ 보ᄆᆞᆯ 허디 아니ᄒᆞ며 해 드러 기픈 ᄠᅳ들 알며</sent>
<sent type="main" lang="chi" page="15a" n="3">離增上慢不謗正法。</sent>
<sent type="main" lang="kor" page="15a" n="3">增上慢ᄋᆞᆯ 여희여 正法을 비웃디 아니ᄒᆞ야</sent>
<sent type="main" lang="chi" page="15a" n="4">不爲魔伴漸次修行諸菩薩行速得圓滿。</sent>
<sent type="main" lang="kor" page="15a" n="4">魔ᄋᆡ 버디 아니 ᄃᆞ외야 漸漸 修行ᄒᆞ야 圓滿ᄋᆞᆯ ᄲᆞᆯ리 得ᄒᆞ리라</sent>
<!--述曰。此顯能除戒性福業障。此亦三門。如前應知。初門有三。一攝律儀戒障。如經破尸羅軌則故。言尸羅者別解脫戒。言軌則者於往來等正知而住。二攝善法戒障。如經毀正見棄多聞增上慢故。三攝有情戒障。如經復令無量俱胝有情墮大險坑故。次示障過患門者。如經於地獄等流轉無窮故。後聞佛勝利門者。如經乃至三聚速圓滿故。-->
<sent type="main" lang="chi" page="15a-15b" n="5">復次曼殊室利。若諸有情慳貪嫉妒</sent>
<sent type="main" lang="kor" page="15a-15b" n="5">ᄯᅩ 文殊師利여 믈읫 有情이 貪^ᄒᆞ고</sent>
<sent type="main" lang="chi" page="15b" n="1">自讚毀他。</sent>
<sent type="main" lang="kor" page="15b" n="1">새옴ᄇᆞᆯ라 제 모ᄆᆞᆯ 기리고</sent>
<sent type="main" lang="chi" page="15b" n="2">當墮三惡趣中無量千歲受諸劇苦。</sent>
<sent type="main" lang="kor" page="15b" n="2">ᄂᆞᄆᆞᆯ 허러 三惡趣예 ᄠᅥ러디여 無量千歲ᄅᆞᆯ 受苦ᄒᆞ다가</sent>
<sent type="main" lang="chi" page="15b" n="3">受劇苦已從彼命終來生人間作牛馬駝驢</sent>
<sent type="main" lang="kor" page="15b" n="3">뎌ᅌᅦ셔 주거 人間애 나고도 ᄉᆈ어나 ᄆᆞ리어나 약대어나 라귀어나 ᄃᆞ외야</sent>
<sent type="main" lang="chi" page="15b" n="4">恒被鞭撻飢渴逼惱。</sent>
<sent type="main" lang="kor" page="15b" n="4">長常 채 맛고 주으륨과 목ᄆᆞᆯ로ᄆᆞ로 受苦ᄒᆞ며</sent>
<sent type="main" lang="chi" page="15b" n="5">又常負重隨路而行</sent>
<sent type="main" lang="kor" page="15b" n="5">ᄯᅩ 長常 므거ᄫᅳᆫ 거슬 지여 길흘 조차 ᄃᆞᆮ니다가</sent>
<sent type="main" lang="chi" page="15b-16a" n="6">或得爲人</sent>
<sent type="main" lang="kor" page="15b-16a" n="6">시혹 사ᄅᆞ^미 ᄃᆞ외오도</sent>
<sent type="main" lang="chi" page="16a" n="1">生居下賤作人奴婢</sent>
<sent type="main" lang="kor" page="16a" n="1">ᄂᆞᆺ가ᄫᆞᆫ ᄂᆞᄆᆡ 죠ᅌᅵ ᄃᆞ외야</sent>
<sent type="main" lang="chi" page="16a" n="2">受他驅役恒不自在。</sent>
<sent type="main" lang="kor" page="16a" n="2">ᄂᆞᄆᆡ 브룐 일 ᄃᆞᆮ녀 샤ᇰ녜 自得디 몯ᄒᆞ리니</sent>
<sent type="main" lang="chi" page="16a" n="3">若昔人中</sent>
<sent type="main" lang="kor" page="16a" n="3">ᄒᆞ다가 아래 人間애 이시ᇙ 저긔</sent>
<sent type="main" lang="chi" page="16a" n="4">曾聞世尊藥師琉璃光如來名號。</sent>
<sent type="main" lang="kor" page="16a" n="4">藥師瑠璃光如來ㅅ 일후믈 듣ᄌᆞᄫᅢᆺ단 디면</sent>
<sent type="main" lang="chi" page="16a" n="5">由此善因今復憶念</sent>
<sent type="main" lang="kor" page="16a" n="5">이 다ᄉᆞ로 이제 와 ᄯᅩ ᄉᆡᇰ각ᄒᆞ야</sent>
<sent type="main" lang="chi" page="16a" n="6">至心歸依。以佛神力衆苦解脫。</sent>
<sent type="main" lang="kor" page="16a" n="6">고ᄌᆞᆨᄒᆞᆫ ᄆᆞᅀᆞᄆᆞ로 歸依ᄒᆞ면 부텻 神力으로 한 受苦ㅣ 다 업고</sent>
<sent type="main" lang="chi" page="16a-16b" n="7">諸根聰利智慧多聞。</sent>
<sent type="main" lang="kor" page="16a-16b" n="7">諸根이 聰^明코 ᄂᆞᆯ카ᄫᅡ 智慧ᄅᆞᄫᆡ며 해 드러</sent>
<sent type="main" lang="chi" page="16b" n="1">恒求勝法常遇善友。</sent>
<sent type="main" lang="kor" page="16b" n="1">長常 됴ᄒᆞᆫ 法을 求ᄒᆞ야 어딘 버들 맛나아</sent>
<sent type="main" lang="chi" page="16b" n="2">永斷魔罥破無明穀。竭煩惱河。</sent>
<sent type="main" lang="kor" page="16b" n="2">魔 그므를 그츠며 無明을 헐며 煩惱ㅣ 다아</sent>
<sent type="main" lang="chi" page="16b" n="3">解脫一切生老病死憂悲苦惱。</sent>
<sent type="main" lang="kor" page="16b" n="3">一切 生老病死 憂悲苦惱ᄅᆞᆯ 버서나리라</sent>
<!--述曰。此顯能除修性福業障。亦有三門。一顯障自性門。如經慳貪嫉妒自讚毀他故。此中慳貪能障修慈。不與樂故。嫉妒障喜。不隨喜故。讚毀障悲。能惱害故。三通障捨性。染污故。語便次第故不相違。二示障過患門者。如經墮三惡趣及受苦故。三聞佛勝利門者。如經乃至永破四種魔故。如文可解。-->
<sent type="main" lang="chi" page="16b" n="4">復次曼殊室利。若諸有情好喜乖離。</sent>
<sent type="main" lang="kor" page="16b" n="4">ᄯᅩ 文殊師利여 믈읫 有情이 ᄂᆞᆷ과 닫 나ᄆᆞᆯ 즐겨</sent>
<sent type="main" lang="chi" page="16b-17a" n="5">更相鬥訟惱亂自他。以身語意造作增長種種惡業。</sent>
<sent type="main" lang="kor" page="16b-17a" n="5">서르 싸화 저와 ᄂᆞᆷ과ᄅᆞᆯ 어즈려 ^ 種種앳 모딘 罪業을 길워</sent>
<sent type="main" lang="chi" page="17a" n="1">展轉常爲不饒益事互相謀害。</sent>
<sent type="main" lang="kor" page="17a" n="1">샤ᇰ녜 有益디 아니ᄒᆞᆫ 이ᄅᆞᆯ ᄒᆞ고 서르 害호ᇙ ᄭᅬᄅᆞᆯ ᄒᆞ야</sent>
<sent type="main" lang="chi" page="17a" n="2">告召山林樹塚等神</sent>
<sent type="main" lang="kor" page="17a" n="2">뫼히며 수프리며 즘게며 무더멧 神靈을 請ᄒᆞ고</sent>
<sent type="main" lang="chi" page="17a" n="3">殺諸衆生取其血肉祭祀藥叉邏剎婆等。</sent>
<sent type="main" lang="kor" page="17a" n="3">쥬ᇰᄉᆡᇰ 주겨 夜叉 羅刹 等을 이바ᄃᆞ며</sent>
<sent type="main" lang="chi" page="17a" n="4">書怨人名作其形像以惡咒術而咒咀之。</sent>
<sent type="main" lang="kor" page="17a" n="4">믜ᄫᅳᆫ 사ᄅᆞᄆᆡ 일훔 쓰며 얼구를 ᄆᆡᇰᄀᆞ라 모딘 呪術로 빌며</sent>
<sent type="main" lang="chi" page="17a" n="5">厭媚蠱道咒起屍鬼令斷彼命及壞其身。</sent>
<sent type="main" lang="kor" page="17a" n="5">귓것 브려 뎌의 목수믈 긋긔 ᄒᆞ거든</sent>
<sent type="main" lang="chi" page="17a-17b" n="6">是諸有情若得聞此藥師琉璃光如來名號。彼諸惡事悉不能害。</sent>
<sent type="main" lang="kor" page="17a-17b" n="6">아뫼나 이 ^ 藥師瑠璃光如來ㅅ 일후믈 듣ᄌᆞᄫᆞ면 뎌런 모딘 이리 害티 몯ᄒᆞ며</sent>
<sent type="main" lang="chi" page="17b" n="1">一切展轉皆起慈心利益安樂無損惱意及嫌恨心。各各歡悅於自所受生於喜足。不相侵淩互爲饒益。</sent>
<sent type="main" lang="kor" page="17b" n="1">서르 慈悲心ᄋᆞᆯ 내야 믜ᄫᅳᆫ ᄆᆞᅀᆞ미 업고 各各 깃거 서르 有益긔 ᄒᆞ리라</sent>
<!-- 述曰。此顯能除十善業道障。亦有三門。初障自性者。如經好喜乖離乃至增長種種惡業故。好喜乖離意三業道悉能令他離所欲故。更相鬥訟語四業道理不相應多招諍故。惱亂自他身三業道三業果遂卽惱亂他。若不果遂惱亂自故。二障過患者。謂由自惡招他謀害。如經展轉常爲不饒益事乃至咒起屍鬼斷壞身命故。三勝利門者。現尚離害。況於當苦。文顯可知。-->
<sent type="main" lang="chi" page="17b-18a" n="2">復次曼殊室利。若有四衆 苾芻 苾芻尼 鄔波素迦 鄔波斯迦 及餘淨信善男子善女人等</sent>
<sent type="main" lang="kor" page="17b-18a" n="2">ᄯᅩ 文殊師利여 ᄒᆞ다가 比丘 比丘尼 優婆塞 優婆夷며 녀나ᄆᆞᆫ 淨信ᄒᆞᆫ 善男子 善^女人이</sent>
<sent type="note" lang="kor" page="18a" n="1">淨은 조ᄒᆞᆯ씨라 信ᄋᆞᆫ 미들씨니 法을 믿ᄂᆞᆫ 사ᄅᆞ미라</sent>
<sent type="main" lang="chi" page="18a" n="2">有能受持八分齊戒</sent>
<sent type="main" lang="kor" page="18a" n="2">八分齋戒ᄅᆞᆯ 디녀</sent>
<sent type="note" lang="kor" page="18a" n="3">八分은 여듧 가지니 齋옛 이리 여듧 가질ᄊᆡ 八分齋라 ᄒᆞ니 우흿 八戒齋라</sent>
<sent type="note" lang="kor" page="18a" n="4">八分齋ᄅᆞᆯ 八支齋라도 ᄒᆞᄂᆞ니 支ᄂᆞᆫ 서르 잡드러 괴올씨니 모ᄃᆡ 서르 업디 몯ᄒᆞ야 힘저ᅀᅳᆫ ᄠᅳ디라</sent>
<sent type="note" lang="kor" page="18a" n="5">齋라 혼 거시 낫 계어든 밥 아니 머구미 읏드미오 여듧 가짓 일로 도ᄫᅡ 일울ᄊᆡ 八支齋라 ᄒᆞᄂᆞ니라</sent>
<sent type="main" lang="chi" page="18a" n="6">經一年或復三月受持學處</sent>
<sent type="main" lang="kor" page="18a" n="6">ᄒᆞᆫ ᄒᆡ 디나거나 석 ᄃᆞᆯ만 ᄒᆞ거나 ᄒᆞ야</sent>
<sent type="main" lang="chi" page="18a-18b" n="7">以此善根 願生西方極樂世界</sent>
<sent type="main" lang="kor" page="18a-18b" n="7">이 됴ᄒᆞᆫ 根源으로 西方 極^樂世界예 나고져 發願호ᄃᆡ</sent>
<sent type="main" lang="chi" page="18b" n="1">無量壽佛 所聽聞正法而未定者。若聞世尊藥師琉璃光如來名號</sent>
<sent type="main" lang="kor" page="18b" n="1">一定 몯ᄒᆞ야 이셔 이 藥師瑠璃光如來ㅅ 일후믈 듣ᄌᆞᄫᆞ면</sent>
<sent type="main" lang="chi" page="18b" n="2">臨命終時有八菩薩乘神通來</sent>
<sent type="main" lang="kor" page="18b" n="2">命終ᄒᆞᆯ 쩌긔 여듧 菩薩이 와</sent>
<sent type="note" lang="kor" page="18b" n="3">여듧 菩薩ᄋᆞᆫ 文殊師利菩薩와 觀世音菩薩와 得大勢菩薩와 無盡意菩薩와 寶檀華菩薩와 藥王菩薩와 藥上菩薩와 彌勒菩薩왜시니라</sent>
<sent type="main" lang="chi" page="18b-19a" n="4">示其道路。卽於彼界種種雜色衆寶華中</sent>
<sent type="main" lang="kor" page="18b-19a" n="4">길흘 ᄀᆞᄅᆞ쳐 즉자히 뎌 나^랏 種種 雜色 衆寶花 中에</sent>
<sent type="main" lang="chi" page="19a" n="1">自然化生。或有因此生於天上。</sent>
<sent type="main" lang="kor" page="19a" n="1">自然히 化ᄒᆞ야 나며 일로브터 天上애 나리도 이시리니</sent>
<sent type="main" lang="chi" page="19a" n="2">雖生天中而本善根亦未窮盡</sent>
<sent type="main" lang="kor" page="19a" n="2">비록 하ᄂᆞᆯ해 나고도 本來 됴ᄒᆞᆫ 根源이 다ᄋᆞ디 아니ᄒᆞᆯᄊᆡ</sent>
<sent type="main" lang="chi" page="19a" n="3">不復更生諸餘惡趣。天上壽盡</sent>
<sent type="main" lang="kor" page="19a" n="3">녀나ᄆᆞᆫ 惡趣예 다시 나디 아니ᄒᆞ야 하ᄂᆞᆳ 목수미 다ᄋᆞ면</sent>
<sent type="main" lang="chi" page="19a-19b" n="4">還生人間。或爲輪王統攝四洲</sent>
<sent type="main" lang="kor" page="19a-19b" n="4">도로 人間애 나아 輪王이 ᄃᆞ외야 四天下ᄅᆞᆯ 거^느려</sent>
<sent type="main" lang="chi" page="19b" n="1">威德自在安立無量百千有情於十善道。</sent>
<sent type="main" lang="kor" page="19b" n="1">威嚴과 德괘 自在ᄒᆞ야 無量 百千 有情을 十善으로 便安킈 ᄒᆞ리도 이시며</sent>
<sent type="note" lang="kor" page="19b" n="2">十善은 十惡ᄋᆞᆯ 아니ᄒᆞᆯ씨라</sent>
<sent type="main" lang="chi" page="19b" n="3">或生剎帝利婆羅門居士大家</sent>
<sent type="main" lang="kor" page="19b" n="3">刹帝利 婆羅門 居士ᄋᆡ 큰 지븨 나아</sent>
<sent type="note" lang="kor" page="19b" n="4">刹帝利ᄂᆞᆫ 田地 님자히라 ᄒᆞ논 마리니 王ㄱ 姓이라 劫 처ᅀᅥ믜 사ᄅᆞ미 ᄯᅡᆺ마ᄉᆞᆯ 먹다가</sent>
<sent type="note" lang="kor" page="19b" n="5">漸漸 粳米 머근 後에 사ᄅᆞᄆᆡ ᄠᅳ디 漸漸 거츠러 제여곰 바ᄐᆞᆯ ᄂᆞᆫ홀ᄊᆡ</sent>
<sent type="note" lang="kor" page="19b-20a" n="6">有德ᄒᆞᆫ 사ᄅᆞᄆᆞᆯ 셰여 받 ᄂᆞᆫ호기^ᄅᆞᆯ 決케 ᄒᆞ니 이 王 始作이라 그럴ᄊᆡ 서르 니ᅀᅥ 姓이 ᄃᆞ외니라</sent>
<sent type="main" lang="chi" page="20a" n="1">多饒財寶 倉庫盈溢 形相端嚴 眷屬具足 聰明智慧 勇健威猛 如大力士。</sent>
<sent type="main" lang="kor" page="20a" n="1">쳔랴ᅌᅵ 有餘ᄒᆞ고 倉庫ㅣ ᄀᆞᄃᆞ기 넘ᄯᅵ고</sent>
<sent type="note" lang="kor" page="20a" n="2">倉ᄋᆞᆫ 갈ᄆᆞᆯ씨니 나ᄃᆞᆯ 갈ᄆᆞᆯ씨라 庫ᄂᆞᆫ 쳔랴ᇰ ᄀᆞ초아 뒷ᄂᆞᆫ 지비라</sent>
<sent type="main" lang="chi" page="20a" n="3">若是女人得聞 世尊藥師如來名號</sent>
<sent type="main" lang="kor" page="20a" n="3">겨지비라도 이 藥師如來ㅅ 일후믈 듣ᄌᆞᄫᅡ</sent>
<sent type="main" lang="chi" page="20a-20b" n="4">至心受持。於後不復 更受女身。</sent>
<sent type="main" lang="kor" page="20a-20b" n="4">고^ᄌᆞᆨᄒᆞᆫ ᄆᆞᅀᆞᄆᆞ로 디□…□모미 아니 ᄃᆞ외리라</sent>
<!--　述曰。此顯能除往生樂處障。此復有二。第一顯除淨處樂生障。如經生極樂世界故。此中受持八分齊戒經年月者。邁師云。經一年者謂一年中月別六日。謂黑白月各八十四十五日故。或三月者不能一年月別六齋。但能一年持三長月。謂卽正月五月九月三除之中各初月齋卽表一年常修善也。如宋本云常修月六齋年三長齋故。智論十三云。齋日持八戒者。是日惡鬼逐人欲奪人命。劫初聖人教人持齋。然不受八戒直以一日不食爲齋。後佛出世制立八戒。問五戒八戒何者爲勝。答有因緣故二戒俱等。以時及支互多少故。問十念稱名尚得往生。況令一年何故不定。答勇猛容豫有差別故。如智論云。臨終心猛勝百年功。自然化生者。如涅槃經。菴羅樹女因樹華生名爲濕生。淨土因華何名化生。邁師云。未託生前樹有濕氣。淨土蓮華與人化生。第二能除穢土樂生障。如經或有因此生於天上等故。此復有四。生天輪王貴勝男身。如文可解。本願藥師經古跡上-->
<!-- 本願藥師經古跡下 藥師琉璃光如來本願功德經。-->
<sent type="main" lang="chi" page="20b" n="1">爾時曼殊室利童子白佛言。世尊。</sent>
<sent type="main" lang="kor" page="20b" n="1">그ᄢᅴ 文殊師利 부텻긔 ᄉᆞᆯᄫᆞ샤ᄃᆡ</sent>
<sent type="main" lang="chi" page="20b" n="2">我當誓於 像法轉時</sent>
<sent type="main" lang="kor" page="20b" n="2">내 盟誓ᄅᆞᆯ ᄒᆞ노니 像法 轉ᄒᆞᇙ 時節에</sent>
<sent type="main" lang="chi" page="20b" n="3">以種種方便 令諸淨信善男子善女人等 得聞 世尊藥師琉璃光如來 名號。</sent>
<sent type="main" lang="kor" page="20b" n="3">種種 方便으로 淨信ᄒᆞᆫ 善男子 善女人ᄃᆞᆯ히 이 藥師瑠璃光如來ㅅ 일후믈 듣ᄌᆞᆸ긔 ᄒᆞ며</sent>
<sent type="main" lang="chi" page="20b-21a" n="4">乃至睡中亦以佛名覺悟其耳。</sent>
<sent type="main" lang="kor" page="20b-21a" n="4">ᄌᆞ오ᇙ 저기라도 ^ 이 부텻 일후므로 들여 ᄭᆡᄃᆞᆮ긔 호리ᅌᅵ다</sent>
<sent type="main" lang="chi" page="21a" n="1">世尊。若於此經受持讀誦</sent>
<sent type="main" lang="kor" page="21a" n="1">世尊하 아뫼나 이 經을 디녀 닐거 외오며</sent>
<sent type="main" lang="chi" page="21a" n="2">或復爲他演說開示。若自書。若教人書。</sent>
<sent type="main" lang="kor" page="21a" n="2">ᄂᆞᆷᄃᆞ려 불어 닐어 여러 뵈어나 제 쓰거나 ᄂᆞᆷ ᄒᆡ여 쓰거나 ᄒᆞ고</sent>
<sent type="main" lang="chi" page="21a" n="3">恭敬尊重 以種種華香 塗抹香燒香 華鬘瓔珞 幡蓋伎樂 而爲供養。</sent>
<sent type="main" lang="kor" page="21a" n="3">恭敬ᄒᆞ며 尊重히 너겨 種種 花香과 瓔珞과 幡과 蓋와 푸ᇰ류로 供養ᄒᆞ고</sent>
<sent type="main" lang="chi" page="21a-21b" n="4">以五色綵作囊盛之掃灑淨處敷設高座而用安處。</sent>
<sent type="main" lang="kor" page="21a-21b" n="4">五色 ᄂᆞᄆᆞ채 녀허 조ᄒᆞᆫ ᄯᅡᄒᆞᆯ ᄡᅳᅀᅥᆯ오 노ᄑᆞᆫ 座 ^ ᄆᆡᇰᄀᆞᆯ오 便安히 연ᄌᆞ면</sent>
<sent type="main" lang="chi" page="21b" n="1">爾時四大天王 與其眷屬 及餘無量百千天衆</sent>
<sent type="main" lang="kor" page="21b" n="1">그ᄢᅴ 四天王이 眷屬과 無量百千 天衆 ᄃᆞ리고</sent>
<sent type="main" lang="chi" page="21b" n="2">皆詣其所 供養守護。</sent>
<sent type="main" lang="kor" page="21b" n="2">다 그 고대 가 供養ᄒᆞ며 디킈리ᅌᅵ다</sent>
<sent type="main" lang="chi" page="21b" n="3">世尊。若此經寶 流行之處 有能受持</sent>
<sent type="main" lang="kor" page="21b" n="3">世尊하 이 經 流行ᄒᆞᇙ ᄯᅡ해</sent>
<sent type="note" lang="kor" page="21b" n="4">流는 믈 흐를씨오 行ᄋᆞᆫ 녈씨니 法이 펴디여 가미 믈 흘러 녀미 ᄀᆞᄐᆞᆯᄊᆡ 流行이라 ᄒᆞ니라</sent>
<sent type="main" lang="chi" page="21b" n="5">以彼世尊藥師琉璃光如來 本願功德</sent>
<sent type="main" lang="kor" page="21b" n="5">뎌 藥師瑠璃光如來ㅅ 本願功德을 디니며</sent>
<sent type="main" lang="chi" page="22a" n="1">及聞名號。當知是處無復橫死。</sent>
<sent type="main" lang="kor" page="22a" n="1">일후믈 듣ᄌᆞᄫᆞ면 다ᇰ다ᅌᅵ 이 ᄯᅡ해 橫死호ᇙ 주리 업스며</sent>
<sent type="note" lang="kor" page="22a" n="2">橫ᄋᆞᆫ 빗글씨니 橫死ᄂᆞᆫ 제 命 아닌 일로 주글씨라</sent>
<sent type="main" lang="chi" page="22a" n="3">亦復不爲諸惡鬼神奪其精氣。</sent>
<sent type="main" lang="kor" page="22a" n="3">ᄯᅩ 모딘 귓것ᄃᆞᆯ히 精氣ᄅᆞᆯ 몯 아ᅀᆞ리니</sent>
<sent type="note" lang="kor" page="22a" n="4">精氣ᄂᆞᆫ 넉시라 ᄒᆞᄃᆞᆺ ᄒᆞᆫ ᄠᅳ디라</sent>
<sent type="main" lang="chi" page="22a" n="5">設已奪者 還得如故身心安樂。</sent>
<sent type="main" lang="kor" page="22a" n="5">비록 아ᅀᅡ도 도로 녜 ᄀᆞᆮᄒᆞ야 ᄆᆞᅀᆞ미 便安ᄒᆞ리ᅌᅵ다</sent>
<!-- 述曰。大段第二勸物利益門。此有五門。一誓願警覺門。如經我當誓於像法轉時方便令聞如來名號由於此經受持供養天衆守護無災橫故。-->
<sent type="main" lang="chi" page="22a" n="6">佛告曼殊室利。如是如是。如汝所說。曼殊室利。</sent>
<sent type="main" lang="kor" page="22a" n="6">부톄 니ᄅᆞ샤ᄃᆡ 올타 올타 네 말 ᄀᆞᄐᆞ니라 文殊師利여</sent>
<sent type="main" lang="chi" page="22a-22b" n="7">若有 淨信 善男子善女人等 欲供養彼世尊藥師琉璃光如來者。</sent>
<sent type="main" lang="kor" page="22a-22b" n="7">ᄒᆞ다가 淨信ᄒᆞᆫ 善男子 ^ 善女人이 뎌 藥師瑠璃光如來ᄅᆞᆯ 供養코져 ᄒᆞ거든</sent>
<sent type="main" lang="chi" page="22b" n="1">應先造立彼佛形像。敷淸淨座而安處之。</sent>
<sent type="main" lang="kor" page="22b" n="1">몬져 뎌 부텻 像ᄋᆞᆯ ᄆᆡᇰᄀᆞ라 조ᄒᆞᆫ 座애 便安히 노ᄊᆞᆸ고</sent>
<sent type="main" lang="chi" page="22b" n="2">散種種華燒種種香以種種幢幡莊嚴其處。</sent>
<sent type="main" lang="kor" page="22b" n="2">種種ㄱ 곳 비코 種種ㄱ 香 퓌우고 種種ㄱ 幢幡으로 그 ᄯᅡᄒᆞᆯ 莊嚴ᄒᆞ고</sent>
<sent type="main" lang="chi" page="22b" n="3">七日七夜受八分齋戒。食淸淨食。</sent>
<sent type="main" lang="kor" page="22b" n="3">밤낫 닐웨ᄅᆞᆯ 八分齋戒ᄅᆞᆯ 디녀 조ᄒᆞᆫ 밥 먹고</sent>
<sent type="main" lang="chi" page="22b-23a" n="4">澡浴香潔著新淨衣。</sent>
<sent type="main" lang="kor" page="22b-23a" n="4">沐浴 ᄀᆞ^마 香 ᄇᆞᄅᆞ고 조ᄒᆞᆫ 옷 닙고</sent>
<sent type="main" lang="chi" page="23a" n="1">應生無垢濁心無怒害心。</sent>
<sent type="main" lang="kor" page="23a" n="1">ᄠᆡ 업슨 ᄆᆞᅀᆞᆷ과 嗔心 업슨 ᄆᆞᅀᆞᄆᆞᆯ 내야</sent>
<sent type="main" lang="chi" page="23a" n="2">於一切有情起利益安樂</sent>
<sent type="main" lang="kor" page="23a" n="2">一切 有情에 利益ᄒᆞ며 安樂ᄒᆞ며</sent>
<sent type="note" lang="kor" page="23a" n="3">安樂ᄋᆞᆫ 便安코 즐거ᄫᅳᆯ씨라</sent>
<sent type="main" lang="chi" page="23a" n="4">慈悲喜捨平等之心。鼓樂歌讚</sent>
<sent type="main" lang="kor" page="23a" n="4">慈悲 喜捨ᄒᆞ며 平等ᄒᆞᆫ ᄆᆞᅀᆞᄆᆞᆯ 니르와다 푸ᇰ류와 놀애로 讚嘆ᄒᆞᅀᆞᄫᅡ</sent>
<sent type="main" lang="chi" page="23a-23b" n="5">右遶佛像。復應念彼如來本願功德</sent>
<sent type="main" lang="kor" page="23a-23b" n="5">佛像 올ᄒᆞᆫ 녀그로 가ᇝ도ᅀᆞᆸ고 뎌 如來ㅅ 本願功德을 ^ ᄯᅩ 念ᄒᆞ야</sent>
<sent type="main" lang="chi" page="23b" n="1">讀誦此經思惟其義</sent>
<sent type="main" lang="kor" page="23b" n="1">이 經을 닐거 외오며 그 ᄠᅳ들 ᄉᆞ라ᇰᄒᆞ야</sent>
<sent type="main" lang="chi" page="23b" n="2">演說開示。隨所樂願一切皆遂。求長壽</sent>
<sent type="main" lang="kor" page="23b" n="2">불어 닐어 여러 뵈면 一切 願이 다 이러 長壽를 求ᄒᆞ면</sent>
<sent type="note" lang="kor" page="23b" n="3">長壽는 목수미 길씨라</sent>
<sent type="main" lang="chi" page="23b" n="4">得長壽。</sent>
<sent type="main" lang="kor" page="23b" n="4">長壽를 得ᄒᆞ고</sent>
<sent type="main" lang="chi" page="23b" n="5">求富饒得富饒。</sent>
<sent type="main" lang="kor" page="23b" n="5">가ᅀᆞ며로ᄆᆞᆯ 求ᄒᆞ면 가ᅀᆞ며로ᄆᆞᆯ 得ᄒᆞ고</sent>
<sent type="main" lang="chi" page="23b" n="6">求官位得官位。</sent>
<sent type="main" lang="kor" page="23b" n="6">벼스를 求ᄒᆞ면 벼스를 得ᄒᆞ고</sent>
<sent type="main" lang="chi" page="23b" n="7">求男女得男女。</sent>
<sent type="main" lang="kor" page="23b" n="7">아ᄃᆞᆯ ᄯᆞᄅᆞᆯ 求ᄒᆞ면 아ᄃᆞᆯ ᄯᆞᄅᆞᆯ 得ᄒᆞ리라</sent>
<sent type="main" lang="chi" page="23b-24a" n="8">若復有人忽得惡夢</sent>
<sent type="main" lang="kor" page="23b-24a" n="8">아뫼나 ᄯᅩ 사ᄅᆞ미 모^딘 ᄭᅮ믈 어더</sent>
<sent type="main" lang="chi" page="24a" n="1">見諸惡相。或怪鳥來集。</sent>
<sent type="main" lang="kor" page="24a" n="1">구즌 相ᄋᆞᆯ 보거나 妖怪ᄅᆞᄫᆡᆫ 새 오거나</sent>
<sent type="note" lang="kor" page="24a" n="2">妖怪ᄂᆞᆫ 常例ᄅᆞᆸ디 아니ᄒᆞᆫ 荒唐ᄒᆞᆫ 이리라</sent>
<sent type="main" lang="chi" page="24a" n="3">或於住處百怪出現。</sent>
<sent type="main" lang="kor" page="24a" n="3">잇논 ᄯᅡ해 온 가짓 妖怪 뵈어나 ᄒᆞ거든</sent>
<sent type="main" lang="chi" page="24a" n="4">此人若以衆妙資具恭敬供養彼世尊藥師琉璃光如來者。</sent>
<sent type="main" lang="kor" page="24a" n="4">이 사ᄅᆞ미 種種 貴ᄒᆞᆫ 거스로 뎌 藥師瑠璃光如來ᄅᆞᆯ 恭敬ᄒᆞ야 供養ᄒᆞᅀᆞᄫᆞ면</sent>
<sent type="main" lang="chi" page="24a" n="5">惡夢惡相諸不吉祥皆悉隱沒不能爲患。</sent>
<sent type="main" lang="kor" page="24a" n="5">머즌 ᄭᅮ미며 믈읫 됴티 몯ᄒᆞᆫ 이리 다 업서 분벼리 아니 ᄃᆞ외며</sent>
<sent type="main" lang="chi" page="24a-24b" n="6">或有水火刀毒懸嶮</sent>
<sent type="main" lang="kor" page="24a-24b" n="6">믈 ^ 블 갈 모딘 것과 어려ᄫᅳᆫ 石壁과</sent>
<sent type="note" lang="kor" page="24b" n="1">石은 돌히오 壁은 ᄇᆞᄅᆞ미니 ᄇᆞᄅᆞᆷᄀᆞ티 션 바회ᄅᆞᆯ 石壁이라 ᄒᆞᄂᆞ니라</sent>
<sent type="main" lang="chi" page="24b" n="2">惡象師子虎狼熊羆毒蛇惡蠍蜈蚣蚰蜒蚊虻等怖。</sent>
<sent type="main" lang="kor" page="24b" n="2">모딘 象과 獅子와 범과 일히와 곰과 모딘 ᄇᆞ얌과 므ᇙ벌에 트렛 므ᅀᅴ여ᄫᅳᆫ 이리 이셔도</sent>
<sent type="main" lang="chi" page="24b" n="3">若能至心憶念彼佛恭敬供養。一切怖畏皆得解脫。</sent>
<sent type="main" lang="kor" page="24b" n="3">고ᄌᆞᆨᄒᆞᆫ ᄆᆞᅀᆞᄆᆞ로 뎌 부텨를 念ᄒᆞ야 恭敬ᄒᆞᅀᆞᄫᆞ면 다 버서나리어며</sent>
<sent type="main" lang="chi" page="24b" n="4">若他國侵擾盜賊反亂。</sent>
<sent type="main" lang="kor" page="24b" n="4">다ᄅᆞᆫ 나라히 와 보차거나 도ᄌᆞ기 ᄀᆞᆯ외어나 ᄒᆞ야도</sent>
<sent type="main" lang="chi" page="24b-25a" n="5">憶念恭敬彼如來者亦皆解脫。</sent>
<sent type="main" lang="kor" page="24b-25a" n="5">뎌 如來^ᄅᆞᆯ 念ᄒᆞ야 恭敬ᄒᆞᅀᆞᄫᆞ면 다 버서나리라</sent>
<sent type="main" lang="chi" page="25a" n="1">復次曼殊室利。若有淨信善男子善女人等</sent>
<sent type="main" lang="kor" page="25a" n="1">ᄯᅩ 文殊師利여 아뫼나 淨信ᄒᆞᆫ 善男子 善女人ᄃᆞᆯ히</sent>
<sent type="main" lang="chi" page="25a" n="2">乃至盡形不事餘天。</sent>
<sent type="main" lang="kor" page="25a" n="2">죽ᄃᆞ록 녀나ᄆᆞᆫ 하ᄂᆞᄅᆞᆯ 셤기디 아니코</sent>
<sent type="main" lang="chi" page="25a" n="3">唯當一心歸佛法僧受持禁戒。</sent>
<sent type="main" lang="kor" page="25a" n="3">ᄒᆞᆫ ᄆᆞᅀᆞᄆᆞ로 佛 法 僧에 歸依ᄒᆞ야 警戒ᄅᆞᆯ 다 디니다가</sent>
<!-- 若五戒十戒菩薩四百戒苾芻二百五十戒苾芻尼五百戒。-->
<sent type="main" lang="chi" page="25a" n="4">於所受中或有毀犯怖墮惡趣。</sent>
<sent type="main" lang="kor" page="25a" n="4">그르 ᄒᆞ야 지ᅀᅮᆫ 이리 이셔 惡趣예 ᄠᅥ러듀믈 두리여</sent>
<sent type="main" lang="chi" page="25a-25b" n="5">若能專念彼佛名號恭敬供養者。</sent>
<sent type="main" lang="kor" page="25a-25b" n="5">뎌 부텻 ^ 일후믈 고ᄌᆞ기 念ᄒᆞ야 恭敬ᄒᆞ야 供養ᄒᆞᅀᆞᄫᆞ면</sent>
<sent type="main" lang="chi" page="25b" n="1">必定不受三惡趣生。</sent>
<sent type="main" lang="kor" page="25b" n="1">다ᇰ다ᅌᅵ 三惡趣예 나디 아니ᄒᆞ리어며</sent>
<sent type="main" lang="chi" page="25b" n="2">或有女人臨當產時</sent>
<sent type="main" lang="kor" page="25b" n="2">아뫼나 겨지비 아기 나ᄒᆞᇙ 時節을 當ᄒᆞ야</sent>
<sent type="main" lang="chi" page="25b" n="3">受於極苦。</sent>
<sent type="main" lang="kor" page="25b" n="3">至極ᄒᆞᆫ 受苦 ᄒᆞᆯ 쩌긔 고ᄌᆞᆨᄒᆞᆫ ᄆᆞᅀᆞᄆᆞ로</sent>
<sent type="main" lang="chi" page="25b" n="4">若能至心稱名禮讚恭敬供養彼如來者</sent>
<sent type="main" lang="kor" page="25b" n="4">뎌 如來ㅅ 일후믈 일ᄏᆞᆮᄌᆞᄫᅡ 讚嘆ᄒᆞ야 恭敬 供養 ᄒᆞᅀᆞᄫᆞ면</sent>
<sent type="main" lang="chi" page="25b-26a" n="5">衆苦皆除。所生之子身分具足形色端正</sent>
<sent type="main" lang="kor" page="25b-26a" n="5">한 受苦ㅣ 다 업고 ^ 나혼 子息이 야ᇰᄌᆡ 端正ᄒᆞ야</sent>
<sent type="main" lang="chi" page="26a" n="1">見者歡喜利根聰明</sent>
<sent type="main" lang="kor" page="26a" n="1">본 사ᄅᆞ미 깃거ᄒᆞ며 根源이 ᄂᆞᆯ카ᄫᅡ 聰明ᄒᆞ며</sent>
<sent type="main" lang="chi" page="26a" n="2">安穩少病。無有非人奪其精氣。</sent>
<sent type="main" lang="kor" page="26a" n="2">便安ᄒᆞ야 病이 젹고 귓거시 精氣 앗디 아니ᄒᆞ리라</sent>
<!--述曰。此卽第二如來述成門。於中有二。初明供養後說獲益。供養有三。一財物供養。如經造立形像乃至莊嚴其處故。二正行供養。如經七日受戒乃至平等之心故。三三業供養。如經鼓樂歌讚乃至演說開示故。獲益有三。一所求稱遂門。如經隨所樂願乃至得男女故。二所厭消滅門。如經若復有人乃至亦皆解脫故。三毀戒離苦門。於中有二。一現身毀戒。畏當苦故。如經復次曼殊乃至不受三惡趣生故。此中菩薩四百戒者。良由如來隨物宜聞廣略說故開合不同。方等經說四重二十八輕。瑜伽論說四重四十五輕。梵網經說十重四十八輕。有不同故。然此一本宋譯云二十四戒。隋譯云一百四戒。諸梵本者有不同故。二前身毀戒。受女產苦故。如經或有女人乃至奪其精氣故。-->
<sent type="main" lang="chi" page="26a" n="3">爾時世尊告阿難言。</sent>
<sent type="main" lang="kor" page="26a" n="3">그ᄢᅴ 世尊이 阿難이ᄃᆞ려 니ᄅᆞ샤ᄃᆡ</sent>
<sent type="main" lang="chi" page="26a" n="4">如我稱揚彼佛 世尊藥師琉璃光如來所有功德。</sent>
<sent type="main" lang="kor" page="26a" n="4">뎌 藥師瑠璃光如來ㅅ 功德을 내 일ᄏᆞᆮᄌᆞᆸᄃᆞᆺ ᄒᆞ야</sent>
<sent type="main" lang="chi" page="26a-26b" n="5">此是諸佛甚深行處難可解了。汝爲信不。</sent>
<sent type="main" lang="kor" page="26a-26b" n="5">이 諸佛ㅅ 甚히 기픈 ᄒᆡᇰ^뎌기라 아로미 어려ᄫᅳ니 네 信ᄒᆞᄂᆞᆫ다 아니 信ᄒᆞᄂᆞᆫ다</sent>
<sent type="main" lang="chi" page="26b" n="1">阿難白言。</sent>
<sent type="main" lang="kor" page="26b" n="1">阿難이 ᄉᆞᆯᄫᅩᄃᆡ</sent>
<sent type="main" lang="chi" page="26b" n="2">大德世尊。我於如來所說契經不生疑惑。</sent>
<sent type="main" lang="kor" page="26b" n="2">大德 世尊하 내 如來 니ᄅᆞ샨 經에 疑心ᄋᆞᆯ 아니ᄒᆞᅀᆞᆸ노니</sent>
<sent type="main" lang="chi" page="26b" n="3">所以者何。</sent>
<sent type="main" lang="kor" page="26b" n="3">엇뎨어뇨 ᄒᆞ란ᄃᆡ</sent>
<sent type="main" lang="chi" page="26b" n="4">一切如來身語意業無不淸淨。</sent>
<sent type="main" lang="kor" page="26b" n="4">一切 如來ㅅ 몸과 말ᄊᆞᆷ과 ᄠᅳ뎃 業이 다 淸淨ᄒᆞ시니</sent>
<sent type="main" lang="chi" page="26b" n="5">世尊。此日月輪可令墮落。</sent>
<sent type="main" lang="kor" page="26b" n="5">世尊하 이 日月도 어루 ᄠᅥ러디긔 ᄒᆞ며</sent>
<sent type="main" lang="chi" page="26b-27a" n="6">妙高山王可使傾動。</sent>
<sent type="main" lang="kor" page="26b-27a" n="6">須彌山^도 어루 기울의 ᄒᆞ려니와</sent>
<sent type="main" lang="chi" page="27a" n="1">諸佛所言無有異也。</sent>
<sent type="main" lang="kor" page="27a" n="1">諸佛 니르시논 마ᄅᆞᆫ 乃終내 달오ᇙ 주리 업스시니ᅌᅵ다</sent>
<sent type="main" lang="chi" page="27a" n="2">世尊。有諸衆生 信根不具</sent>
<sent type="main" lang="kor" page="27a" n="2">世尊하 믈읫 衆生이 信根이 ᄀᆞᆺ디 몯ᄒᆞ야</sent>
<sent type="note" lang="kor" page="27a" n="3">信根ᄋᆞᆫ 信ᄒᆞᄂᆞᆫ 根이라</sent>
<sent type="main" lang="chi" page="27a" n="4">聞說諸佛甚深行處 作是思惟。</sent>
<sent type="main" lang="kor" page="27a" n="4">諸佛ㅅ 甚히 기픈 ᄒᆡᇰ뎍 니르거시든 듣ᄌᆞᆸ고 너교ᄃᆡ</sent>
<sent type="main" lang="chi" page="27a-27b" n="5">云何但念藥師琉璃光如來一佛名號 便獲爾所功德勝利。</sent>
<sent type="main" lang="kor" page="27a-27b" n="5">어듸ᄯᅥᆫ 藥師瑠璃光如來 ᄒᆞᆫ 부텻 일훔 念ᄒᆞᆯ ᄲᅮ네 이런 功德 ^ 됴ᄒᆞᆫ 利ᄅᆞᆯ 어드리오 ᄒᆞ야</sent>
<sent type="main" lang="chi" page="27b" n="1">由此不信 返生誹謗。</sent>
<sent type="main" lang="kor" page="27b" n="1">도ᄅᆞᅘᅧ 비웃논 ᄆᆞᅀᆞᄆᆞᆯ 내야</sent>
<sent type="main" lang="chi" page="27b" n="2">彼於長夜 失大利樂 墮諸惡趣</sent>
<sent type="main" lang="kor" page="27b" n="2">긴 바ᄆᆡ 큰 利樂ᄋᆞᆯ 일허 모딘 길헤 ᄠᅥ러디여</sent>
<sent type="main" lang="chi" page="27b" n="3">流轉無窮。</sent>
<sent type="main" lang="kor" page="27b" n="3">그지업시 그우니ᄂᆞ니ᅌᅵ다</sent>
<sent type="main" lang="chi" page="27b" n="4">佛告阿難。</sent>
<sent type="main" lang="kor" page="27b" n="4">부톄 阿難이ᄃᆞ려 니ᄅᆞ샤ᄃᆡ</sent>
<sent type="main" lang="chi" page="27b" n="5">是諸有情 若聞世尊藥師琉璃光如來名號。</sent>
<sent type="main" lang="kor" page="27b" n="5">믈읫 有情이 藥師瑠璃光如來ㅅ 일후믈 듣ᄌᆞᆸ고</sent>
<sent type="main" lang="chi" page="27b-28a" n="6">至心受持 不生疑惑。墮惡趣者 無有是處。</sent>
<sent type="main" lang="kor" page="27b-28a" n="6">고ᄌᆞᆨᄒᆞᆫ ᄆᆞᅀᆞᄆᆞ로 바다 디녀 疑心 아니ᄒᆞ면 惡趣예 ᄠᅥ러^듀ᇙ 주리 업스니라</sent>
<sent type="main" lang="chi" page="28a" n="1">阿難。此是諸佛甚深所行.</sent>
<sent type="main" lang="kor" page="28a" n="1">阿難아 이 諸佛ㅅ 甚히 기픈 ᄒᆡᇰ뎌기라</sent>
<sent type="main" lang="chi" page="28a" n="2">難可信解,</sent>
<sent type="main" lang="kor" page="28a" n="2">信ᄒᆞ야 아로미 어렵거늘</sent>
<sent type="main" lang="chi" page="28a" n="3">汝今能受,</sent>
<sent type="main" lang="kor" page="28a" n="3">네 이제 能히 受ᄒᆞᄂᆞ니</sent>
<sent type="main" lang="chi" page="28a" n="4">當知皆是如來威力。</sent>
<sent type="main" lang="kor" page="28a" n="4">다 如來ㅅ 威力이론 고ᄃᆞᆯ 아라라</sent>
<sent type="main" lang="chi" page="28a" n="5">阿難。一切聲聞獨覺</sent>
<sent type="main" lang="kor" page="28a" n="5">阿難아 오직 一生補處菩薩 外예ᄂᆞᆫ 一切 聲聞이며 辟支佛이며</sent>
<sent type="main" lang="chi" page="28a-28b" n="6">及未登地諸菩薩等皆悉不能如實信解。唯除一生所繫菩薩。</sent>
<sent type="main" lang="kor" page="28a-28b" n="6">地예 몯 올앳ᄂᆞᆫ 菩薩ᄃᆞᆯ히 ^ [地ᄂᆞᆫ 十地라] 다 眞實로 信ᄒᆞ야 아로ᄆᆞᆯ 몯ᄒᆞᄂᆞ니</sent>
<sent type="main" lang="chi" page="28b" n="1">阿難。人身難得。於三寶中信敬尊重亦難可得。</sent>
<sent type="main" lang="kor" page="28b" n="1">阿難아 사ᄅᆞᄆᆡ 몸 ᄃᆞ외요미 어렵고 三寶ᄅᆞᆯ 信ᄒᆞ야 恭敬호미 ᄯᅩ 어렵고</sent>
<sent type="main" lang="chi" page="28b" n="2">得聞世尊藥師琉璃光如來名號復難於是。</sent>
<sent type="main" lang="kor" page="28b" n="2">藥師瑠璃光如來ㅅ 일훔 시러 듣ᄌᆞᄫᅩ미 ᄯᅩ 더 어려ᄫᅳ니</sent>
<sent type="main" lang="chi" page="28b" n="3">阿難。彼藥師琉璃光如來無量菩薩行。</sent>
<sent type="main" lang="kor" page="28b" n="3">阿難아 뎌 藥師瑠璃光如來ㅅ 그지업슨 菩薩行과</sent>
<sent type="main" lang="chi" page="28b-29a" n="4">無量巧方便。</sent>
<sent type="main" lang="kor" page="28b-29a" n="4">그지업^슨 工巧ᄒᆞ신 方便과</sent>
<sent type="main" lang="chi" page="29a" n="1">無量廣大願。我若一劫若一劫餘</sent>
<sent type="main" lang="kor" page="29a" n="1">그지업슨 큰 願을 내 ᄒᆞᆫ 劫이어나 ᄒᆞᆫ 劫이 남거나</sent>
<sent type="main" lang="chi" page="29a" n="2">而廣說者。劫可速盡。</sent>
<sent type="main" lang="kor" page="29a" n="2">너펴 닐올띤댄 劫은 ᄲᆞᆯ리 다ᄋᆞ려니와</sent>
<sent type="main" lang="chi" page="29a" n="3">彼佛行願善巧方便無有盡也。</sent>
<sent type="main" lang="kor" page="29a" n="3">뎌 부텻 行과 願과 工巧ᄒᆞ신 方便은 다오미 업스리라</sent>
<!--述曰。此第三毀信損益門。此有四門。一佛語決定門。如經如我稱揚乃至諸佛所言無有異也故。二毀謗衰損門。如經有諸衆生乃至流轉無窮故。三敬信獲益門。如經佛告阿難乃至墮惡趣者無有是處故。四勸物信受門。如經阿難乃至無有盡也故。-->
<sent type="main" lang="chi" page="29a" n="4">爾時衆中有一菩薩摩訶薩名曰救脫。卽從座起</sent>
<sent type="main" lang="kor" page="29a" n="4">그ᄢᅴ 모ᄃᆞᆫ 中에 ᄒᆞᆫ 菩薩摩訶薩 일후미 救脫이라 ᄒᆞ샤리 座애셔 니르샤</sent>
<sent type="main" lang="chi" page="29a-29b" n="5">偏袒一肩右膝著地</sent>
<sent type="main" lang="kor" page="29a-29b" n="5">올ᄒᆞᆫ 엇게 메ᄫᅡᆺ^고 올ᄒᆞᆫ 무룹 ᄭᅮ러</sent>
<sent type="main" lang="chi" page="29b" n="1">曲躬合掌而白佛言。</sent>
<sent type="main" lang="kor" page="29b" n="1">몸 구펴 合掌ᄒᆞ야 부텨ᄭᅴ ᄉᆞᆯᄫᆞ샤ᄃᆡ</sent>
<sent type="main" lang="chi" page="29b" n="2">大德世尊。像法轉時</sent>
<sent type="main" lang="kor" page="29b" n="2">大德 世尊하 像法 轉ᄒᆞᇙ 時節에</sent>
<sent type="main" lang="chi" page="29b" n="3">有諸衆生 爲種種患之所困</sent>
<sent type="main" lang="kor" page="29b" n="3">믈읫 衆生이 種種 분벼릐 보채요미 ᄃᆞ외야</sent>
<sent type="main" lang="chi" page="29b" n="4">厄長病羸 瘦不能飲食 喉脣乾燥 見諸方暗死相現前。</sent>
<sent type="main" lang="kor" page="29b" n="4">長常 病ᄒᆞ야 시드러 음담 몯ᄒᆞ고 모기며 입시우리 내ᄆᆞᆯ라 주그ᇙ 相이 一定ᄒᆞ야</sent>
<sent type="main" lang="chi" page="29b-30a" n="5">父母親屬 朋友知識 啼泣圍遶</sent>
<sent type="main" lang="kor" page="29b-30a" n="5">어버ᅀᅵ며 아ᅀᆞ미며 버디며 아로리며 두루 에^ᄒᆞ야셔 울어든</sent>
<sent type="main" lang="chi" page="30a" n="1">然彼自身 臥在本處</sent>
<sent type="main" lang="kor" page="30a" n="1">제 모미 누ᄫᅮᆫ 자히셔 보ᄃᆡ</sent>
<sent type="main" lang="chi" page="30a" n="2">見琰魔使引其神識 至于琰魔法王之前。</sent>
<sent type="main" lang="kor" page="30a" n="2">琰魔王ㄱ 使者ㅣ 넉슬 ᄃᆞ려 [琰魔ᄂᆞᆫ 閻羅ㅣ라] 琰魔法王 알ᄑᆡ 니거든</sent>
<sent type="note" lang="kor" page="30a" n="3">琰魔王이 사ᄅᆞᆷ 罪 주는 法 ᄀᆞᅀᆞᆷ아ᄂᆞᆫ 王일ᄊᆡ 法王이라 ᄒᆞᄂᆞ니라</sent>
<sent type="main" lang="chi" page="30a" n="4">然諸有情 有俱生神</sent>
<sent type="main" lang="kor" page="30a" n="4">有情의 ᄒᆞᆫᄢᅴ 나온 神靈이</sent>
<sent type="note" lang="kor" page="30a" n="5">처ᅀᅥᆷ 나ᇙ 저긔 各各 ᄒᆞᆫᄢᅴ 나 딕흰 神靈이 잇ᄂᆞ니라</sent>
<sent type="main" lang="chi" page="30a" n="6">隨其所作 若罪若福 皆具書之 盡持授與 琰魔法王。</sent>
<sent type="main" lang="kor" page="30a" n="6">제 지ᅀᅮᆫ 罪며 福ᄋᆞᆯ 다 써 琰魔法王ᄋᆞᆯ 맛뎌든</sent>
<sent type="main" lang="chi" page="30a-30b" n="7">爾時彼王 推問其人 算計所作 隨其罪福 而處斷之。</sent>
<sent type="main" lang="kor" page="30a-30b" n="7">뎌 王^이 그 사ᄅᆞᆷᄃᆞ려 무러 지ᅀᅮᆫ 罪며 福이며 혜여 고ᇰᄉᆞᄒᆞ리니</sent>
<sent type="main" lang="chi" page="30b" n="1">時彼病人 親屬知識 若能爲彼</sent>
<sent type="main" lang="kor" page="30b" n="1">그ᄢᅴ 病ᄒᆞᆫ 사ᄅᆞᄆᆡ 아ᅀᆞ미어나 아로리어나 病ᄒᆞ니 위ᄒᆞ야</sent>
<sent type="main" lang="chi" page="30b" n="2">歸依世尊 藥師琉璃光如來。</sent>
<sent type="main" lang="kor" page="30b" n="2">藥師瑠璃光如來ᄭᅴ 歸依ᄒᆞ야</sent>
<sent type="main" lang="chi" page="30b" n="3">請諸衆僧 轉讀此經。</sent>
<sent type="main" lang="kor" page="30b" n="3">한 쥬ᇰ 請ᄒᆞ야 이 經을 닑고</sent>
<sent type="main" lang="chi" page="30b" n="4">燃七層之燈懸著五色續命神幡。</sent>
<sent type="main" lang="kor" page="30b" n="4">七層燈의 블 혀고 五色 續命神幡 ᄃᆞᆯ면</sent>
<sent type="note" lang="kor" page="30b" n="5">續命神幡은 목숨 니ᅀᅳᇙ 神奇ᄒᆞᆫ 幡이라</sent>
<sent type="main" lang="chi" page="30b-31a" n="6">或有是處彼識得還</sent>
<sent type="main" lang="kor" page="30b-31a" n="6">시혹 病^ᄒᆞᄂᆡ 넉시 이 고대 도라와</sent>
<sent type="main" lang="chi" page="31a" n="1">如在夢中 明了自見。</sent>
<sent type="main" lang="kor" page="31a" n="1">ᄭᅮᆷᄀᆞ티 子細히 보리니</sent>
<sent type="main" lang="chi" page="31a" n="2">或經七日。或二十一日。或三十五日。或四十九日。</sent>
<sent type="main" lang="kor" page="31a" n="2">닐웨어나 스믈ᄒᆞᆯ리어나 셜흔다쐐어나 마ᅀᆞᆫ아ᄒᆞ래어나</sent>
<sent type="main" lang="chi" page="31a" n="3">彼識還時如從夢覺。</sent>
<sent type="main" lang="kor" page="31a" n="3">디내오 病ᄒᆞᄂᆡ 넉시 도로 ᄭᆡᇙ 저긔 ᄭᅮ므로셔 ᄭᆡᄃᆞᆺ ᄒᆞ야</sent>
<sent type="main" lang="chi" page="31a" n="4">皆自憶知善不善業所得果報。</sent>
<sent type="main" lang="kor" page="31a" n="4">됴ᄒᆞᆫ 業이며 구즌 業엣 果報ᄅᆞᆯ 다 ᄉᆡᇰ각ᄒᆞ야 알리니</sent>
<sent type="main" lang="chi" page="31a" n="5">由自證見業果報故乃至命難亦不造作諸惡之業。</sent>
<sent type="main" lang="kor" page="31a" n="5">제 보아 아론 젼ᄎᆞ로 ᄂᆞ외야 현마 모딘 罪業을 짓디 아니ᄒᆞ리니</sent>
<sent type="main" lang="chi" page="31a-31b" n="6">是故淨信善男子善女人等</sent>
<sent type="main" lang="kor" page="31a-31b" n="6">이럴^ᄊᆡ 淨信ᄒᆞᆫ 善男子 善女人ᄃᆞᆯ히</sent>
<sent type="main" lang="chi" page="31b" n="1">皆應受持藥師琉璃光如來名號。</sent>
<sent type="main" lang="kor" page="31b" n="1">다 뎌 藥師瑠璃光如來ㅅ 일후믈</sent>
<sent type="main" lang="chi" page="31b" n="2">隨力所能恭敬供養。</sent>
<sent type="main" lang="kor" page="31b" n="2">디녀 제 히메 홀 야ᅌᆞ로 恭敬ᄒᆞ야 供養ᄒᆞᅀᆞᄫᅡᅀᅡ ᄒᆞ리로소ᅌᅵ다</sent>
<!--述曰。此是第四開像資助門。此有二門。一資助所爲門。二資助勝利門。初所爲者。如經像法轉時乃至而處斷之故。言琰魔者唐云靜息。曉悟罪人止衆惡故。卽由此義雖鬼界攝亦名法王。謂由業力病人意識現四相分。一琰魔使。二已神識。三琰魔王。四俱生神。傳說本識與身故名俱生神。能熏習言具書持。表於法王故言授與。由業威力似神相現。如淨土三昧經云。同生同名一神俱生。二資助勝利門者。如經時彼病人乃至諸惡之業故。此中資緣有五。歸佛請僧轉法燃燈及懸幡故。燈者明也。幡者將也。救闇沈故須幡燈也。七層五色者無說所以。若以義推。伏七支罪。調五方故。或有是處彼識得還者。爲簡定業故言或有。言或經七日乃至四十九日者。擬中有命。七日住故。然其後三隔二七說。爲顯據實不離身故。傳者皆言其實神識未曾離身。-->
<sent type="main" lang="chi" page="31b" n="3">爾時阿難問救脫菩薩曰。</sent>
<sent type="main" lang="kor" page="31b" n="3">그ᄢᅴ 阿難이 救脫菩薩ᄭᅴ 묻ᄌᆞᄫᅩᄃᆡ</sent>
<sent type="main" lang="chi" page="31b" n="4">善男子。應云何恭敬供養彼世尊藥師琉璃光如來。</sent>
<sent type="main" lang="kor" page="31b" n="4">뎌 藥師瑠璃光如來 恭敬 供養ᄒᆞᅀᆞᄫᅩᄆᆞᆯ 엇뎨 ᄒᆞ며</sent>
<sent type="main" lang="chi" page="32a" n="1">續命幡燈復云何造。</sent>
<sent type="main" lang="kor" page="32a" n="1">續命幡과 燈과ᄅᆞᆯ 엇뎨 ᄆᆡᇰᄀᆞᆯ리ᅌᅵᆺ고</sent>
<sent type="main" lang="chi" page="32a" n="2">救脫菩薩言。</sent>
<sent type="main" lang="kor" page="32a" n="2">救脫菩薩이 니ᄅᆞ샤ᄃᆡ</sent>
<sent type="main" lang="chi" page="32a" n="3">大德。若有病人欲脫病苦。</sent>
<sent type="main" lang="kor" page="32a" n="3">大德아 아뫼나 病ᄒᆞᆫ 사ᄅᆞ미 病을 여희오져 ᄒᆞ거든</sent>
<sent type="main" lang="chi" page="32a" n="4">當爲其人七日七夜受持八分齋戒。</sent>
<sent type="main" lang="kor" page="32a" n="4">그 사ᄅᆞᆷ 위ᄒᆞ야 닐웨 밤나ᄌᆞᆯ 八分齋戒 디녀</sent>
<sent type="main" lang="chi" page="32a" n="5">應以飲食及餘資具隨力所辯供養苾芻僧。</sent>
<sent type="main" lang="kor" page="32a" n="5">제 쟈ᇰ마ᇰ혼 야ᅌᆞ로 쥬ᅌᅳᆯ 供養ᄒᆞ고</sent>
<sent type="main" lang="chi" page="32a-32b" n="6">晝夜六時禮拜供養彼世尊藥師琉璃光如來。</sent>
<sent type="main" lang="kor" page="32a-32b" n="6">밤낫 여슷 ᄢᅳ로 뎌 藥師瑠璃光如來ᄅᆞᆯ 저ᅀᆞᄫᅡ 供養^ᄒᆞᅀᆞᆸ고</sent>
<sent type="main" lang="chi" page="32b" n="1">讀誦此經四十九遍。燃四十九燈。</sent>
<sent type="main" lang="kor" page="32b" n="1">이 經을 마ᅀᆞᆫ아홉 디위 닑고 마ᅀᆞᆫ아홉 燈의 블 혀고</sent>
<sent type="main" lang="chi" page="32b" n="2">造彼如來形像七軀。一一像前各置七燈。</sent>
<sent type="main" lang="kor" page="32b" n="2">뎌 如來ㅅ 像 닐구블 ᄆᆡᇰᄀᆞᅀᆞᆸ고 像마다 알ᄑᆡ 닐굽 燈을 노호ᄃᆡ</sent>
<sent type="main" lang="chi" page="32b" n="3">一一燈量大如車輪。乃至四十九日光明不絕。</sent>
<sent type="main" lang="kor" page="32b" n="3">燈마다 술위ᄠᅵ만 크긔 ᄒᆞ야 마ᅀᆞᆫ아ᄒᆞ래ᄅᆞᆯ 光明이 긋디 아니킈 ᄒᆞ고</sent>
<sent type="main" lang="chi" page="32b" n="4">造五色綵幡長四十九搩手。</sent>
<sent type="main" lang="kor" page="32b" n="4">五色 幡을 ᄆᆡᇰᄀᆞ로ᄃᆡ 마ᅀᆞᆫ아홉 자ᄒᆞᆯ ᄒᆞ고</sent>
<sent type="main" lang="chi" page="32b" n="5">應放雜類衆生至四十九</sent>
<sent type="main" lang="kor" page="32b" n="5">雜 숨ᄐᆞᆫ 쥬ᇰᄉᆡᇰ 마ᅀᆞᆫ아호ᄇᆞᆯ 노ᄒᆞ면</sent>
<sent type="main" lang="chi" page="32b-33a" n="6">可得過度危厄之難不爲諸橫惡鬼所持。</sent>
<sent type="main" lang="kor" page="32b-33a" n="6">어려ᄫᅳᆫ ^ 厄ᄋᆞᆯ 버서나며 모딘 귓거슬 아니 자피리라</sent>
<sent type="main" lang="chi" page="33a" n="1">復次阿難。若剎帝利灌頂王等。災難起時。</sent>
<sent type="main" lang="kor" page="33a" n="1">ᄯᅩ 阿難아 ᄒᆞ다가 刹帝利 灌頂王ᄃᆞᆯ히 어려ᄫᅳᆫ 이리 니ᇙ 時節에</sent>
<sent type="main" lang="chi" page="33a" n="2">所謂人衆疾疫難。</sent>
<sent type="main" lang="kor" page="33a" n="2">한 사ᄅᆞ미 쟈ᇰ셕ᄒᆞᄂᆞᆫ 難이어나</sent>
<sent type="note" lang="kor" page="33a" n="3">難ᄋᆞᆫ 어려ᄫᅳᆫ 이리라</sent>
<sent type="main" lang="chi" page="33a" n="4">他國侵逼難。自界叛逆難。</sent>
<sent type="main" lang="kor" page="33a" n="4">다ᄅᆞᆫ 나라히 보차ᄂᆞᆫ 難이어나 ᄌᆞ걋 나라해셔 거슬ᄧᅳᆫ 야ᇰ ᄒᆞᄂᆞᆫ 難이어나</sent>
<sent type="main" lang="chi" page="33a" n="5">星宿變怪難。</sent>
<sent type="main" lang="kor" page="33a" n="5">星宿ㅅ 變怪 難이어나</sent>
<sent type="note" lang="kor" page="33a-33b" n="6">星宿는 벼리라 變怪^ᄂᆞᆫ 常例ᄅᆞᆸ디 아니ᄒᆞᆫ 妖怪라</sent>
<sent type="main" lang="chi" page="33b" n="1">日月薄蝕難。非時風雨難。</sent>
<sent type="main" lang="kor" page="33b" n="1">日食 月食 難이어나 時節 그른 ᄇᆞᄅᆞᆷ 비 難이어나</sent>
<sent type="main" lang="chi" page="33b" n="2">過時不雨難。</sent>
<sent type="main" lang="kor" page="33b" n="2">ᄀᆞᄆᆞᆳ 難이어나 ᄒᆞ거든</sent>
<sent type="main" lang="chi" page="33b" n="3">彼剎帝利灌頂王等。爾時應於一切有情起慈悲心。</sent>
<sent type="main" lang="kor" page="33b" n="3">뎌 王ᄃᆞᆯ히 一切 有情의그ᅌᅦ 慈悲心ᄋᆞᆯ 내야</sent>
<sent type="main" lang="chi" page="33b" n="4">赦諸繫閉。依前所說供養之法供養彼世尊藥師琉璃光如來。</sent>
<sent type="main" lang="kor" page="33b" n="4">가도앳던 사ᄅᆞᆷ 노코 알ᄑᆡ 니르던 야ᇰ다히 뎌 藥師瑠璃光如來ᄅᆞᆯ 供養ᄒᆞᅀᆞᄫᆞ면</sent>
<sent type="main" lang="chi" page="33b-34a" n="5">由此善根及彼如來本願力故。</sent>
<sent type="main" lang="kor" page="33b-34a" n="5">이 됴ᄒᆞᆫ 根源과 뎌 如^來ㅅ 本願力 젼ᄎᆞ로</sent>
<sent type="main" lang="chi" page="34a" n="1">令其國界卽得安穩。風雨順時穀稼成熟。</sent>
<sent type="main" lang="kor" page="34a" n="1">그 나라히 즉자히 便安ᄒᆞ야 ᄇᆞᄅᆞᆷ 비 時節에 마초 ᄒᆞ야 녀르미 ᄃᆞ외야</sent>
<sent type="main" lang="chi" page="34a" n="2">一切有情無病歡樂。</sent>
<sent type="main" lang="kor" page="34a" n="2">一切 有情이 無病歡樂ᄒᆞ며</sent>
<sent type="note" lang="kor" page="34a" n="3">歡樂ᄋᆞᆫ 깃버 즐거ᄫᅳᆯ씨라</sent>
<sent type="main" lang="chi" page="34a" n="4">於其國中無有暴惡藥叉等神惱有情者。</sent>
<sent type="main" lang="kor" page="34a" n="4">그 나라해 모딘 夜叉 等 神靈이 有情 보차리 업스며</sent>
<sent type="main" lang="chi" page="34a" n="5">一切惡相皆卽隱沒。</sent>
<sent type="main" lang="kor" page="34a" n="5">一切 머즌 이리 다 업고</sent>
<sent type="main" lang="chi" page="34a-34b" n="6">而剎帝利灌頂王等壽命色力無病自在皆得增益。</sent>
<sent type="main" lang="kor" page="34a-34b" n="6">刹帝利 灌頂王ᄃᆞᆯ^토 長壽ᄒᆞ고 病 업서 다 自在ᄒᆞ리라</sent>
<sent type="main" lang="kor" page="34b" n="1">阿難。若帝后妃主儲君王子大臣輔相</sent>
<sent type="main" lang="kor" page="34b" n="1">阿難아 ᄒᆞ다가 皇帝며 皇后ㅣ며 妃子ㅣ며 太子ㅣ며 王子ㅣ며 大臣이며 宰相이며</sent>
<sent type="note" lang="kor" page="34b" n="2">宰ᄂᆞᆫ 다ᄉᆞ릴씨오 相ᄋᆞᆫ 도ᄫᆞᆯ씨니 벼슬 노ᄑᆞᆫ 臣下ㅣ 님그믈 돕ᄉᆞᄫᅡ 百官ᄋᆞᆯ 다ᄉᆞ릴ᄊᆡ 宰相이라 ᄒᆞᄂᆞ니라</sent>
<sent type="main" lang="kor" page="34b-35a" n="3">中宮婇女百官梨庶爲病所苦及餘厄難。</sent>
<sent type="main" lang="kor" page="34b-35a" n="3">大闕ㅅ 각시며 百官이며 百姓이 病을 ᄒᆞ거나 어려^ᄫᅳᆫ 厄이어든</sent>
<sent type="main" lang="kor" page="35a" n="1">亦應造立五色神幡燃燈續明</sent>
<sent type="main" lang="kor" page="35a" n="1">ᄯᅩ 五色 幡 ᄆᆡᇰᄀᆞᆯ며 燈 혀아 닛위여 ᄇᆞᆰ게 ᄒᆞ며</sent>
<sent type="main" lang="kor" page="35a" n="2">放諸生命散雜色華燒衆名香。</sent>
<sent type="main" lang="kor" page="35a" n="2">숨ᄐᆞᆫ 쥬ᇰᄉᆡᇰ 노코 雜色 고ᄌᆞᆯ 비ᄒᆞ며 일훔난 香ᄋᆞᆯ 퓌우면</sent>
<sent type="main" lang="kor" page="35a" n="3">病得除愈衆難解脫。</sent>
<sent type="main" lang="kor" page="35a" n="3">病도 덜며 厄도 버스리라</sent>
<!--述曰。自下第五問答釋難門。於中有二。一問答故。二釋難故。此初也。答中有二。初約病難答。如經救脫菩薩言乃至廣說故。此中所說就其邊際設不具足非無勝利。如前經言隨力所能而供養故。法社經云。貧者一燈亦得成故。各置七燈者。邁師云。像前一座造七輪燈形如車輪。一一像座前各置一輪燈。一一輪上各安七盞燈。後約國難答。此復有二。國界難故。眷屬難故。如經復次阿難乃至衆難解脫故。非但病人亦濟王難。此中意也。國有七難。如文可解。灌頂王者。最大國主上位之時諸小國王及諸群臣各取四大海水灌其頂故。言國界安穩者。第二三難除故。風雨穀順者。第六七難除故。無病無神者。初難除故。惡相隱沒者。第四五難除故。王眷屬難如文可解。-->
<sent type="main" lang="chi" page="35a" n="4">爾時阿難問救脫菩薩言。</sent>
<sent type="main" lang="kor" page="35a" n="4">그ᄢᅴ 阿難이 救脫菩薩ᄭᅴ 묻ᄌᆞᄫᅩᄃᆡ</sent>
<sent type="main" lang="chi" page="35a" n="5">善男子。云何已盡之命而可增益。</sent>
<sent type="main" lang="kor" page="35a" n="5">ᄒᆞ마 다ᄋᆞᆫ 목수미 어누 더으리ᅌᅵᆺ고</sent>
<sent type="main" lang="chi" page="35a" n="6">救脫菩薩言。</sent>
<sent type="main" lang="kor" page="35a" n="6">救脫菩薩이 니ᄅᆞ샤ᄃᆡ</sent>
<sent type="main" lang="chi" page="35a-35b" n="7">大德。汝豈不聞如來說有九橫死邪。</sent>
<sent type="main" lang="kor" page="35a-35b" n="7">大德아 如來 ^ 니르시논 아홉 橫死ᄅᆞᆯ 몯 듣ᄌᆞᄫᅢᆺᄂᆞᆫ다</sent>
<sent type="main" lang="chi" page="35b" n="1">是故勸造續命幡燈修諸福德。</sent>
<sent type="main" lang="kor" page="35b" n="1">이럴ᄊᆡ 續命幡燈 ᄆᆡᇰᄀᆞ라 福德 닷고ᄆᆞᆯ 勸ᄒᆞ노니</sent>
<sent type="main" lang="chi" page="35b" n="2">以修福故盡其壽命不經苦患。</sent>
<sent type="main" lang="kor" page="35b" n="2">福ᄋᆞᆯ 닷ᄀᆞ면 제 목숨ᄭᆞ자ᇰ 사라 受苦ᄅᆞᆯ 아니 디내리라</sent>
<sent type="main" lang="chi" page="35b" n="3">阿難問言。九橫云何。</sent>
<sent type="main" lang="kor" page="35b" n="3">阿難이 묻ᄌᆞᄫᅩᄃᆡ 아홉 橫死ᄂᆞᆫ 므스기ᅌᅵᆺ고</sent>
<sent type="main" lang="chi" page="35b" n="4">救脫菩薩言。</sent>
<sent type="main" lang="kor" page="35b" n="4">救脫菩薩이 니ᄅᆞ샤ᄃᆡ</sent>
<sent type="main" lang="chi" page="35b-36a" n="5">有諸有情得病雖輕。</sent>
<sent type="main" lang="kor" page="35b-36a" n="5">有情ᄃᆞᆯ히 病을 어더 비록 그 病이 가^ᄇᆡ얍고도</sent>
<sent type="main" lang="chi" page="36a" n="1">然無醫藥及看病者。</sent>
<sent type="main" lang="kor" page="36a" n="1">醫와 [醫ᄂᆞᆫ 病 고티ᄂᆞᆫ 사ᄅᆞ미라] 藥과 病 간슈ᄒᆞ리 업거나</sent>
<sent type="main" lang="chi" page="36a" n="2">設復遇醫授以非藥。實不應死而便橫死。</sent>
<sent type="main" lang="kor" page="36a" n="2">醫ᄅᆞᆯ 맛나고도 왼 藥ᄋᆞᆯ 머겨 아니 주그ᇙ 저긔 곧 橫死ᄒᆞ며</sent>
<sent type="main" lang="chi" page="36a" n="3">又信世間邪魔外道妖孽之師</sent>
<sent type="main" lang="kor" page="36a" n="3">ᄯᅩ 世間앳 邪魔外道앳 妖怪ᄅᆞᄫᆡᆫ 스스ᅌᅳᆯ 信ᄒᆞ야</sent>
<sent type="note" lang="kor" page="36a" n="4">邪魔ᄂᆞᆫ 正티 몯ᄒᆞᆫ 魔ㅣ니 魔ᄂᆞᆫ 귓거시라</sent>
<sent type="main" lang="chi" page="36a" n="5">妄說禍福便生恐動。</sent>
<sent type="main" lang="kor" page="36a" n="5">간대옛 禍福ᄋᆞᆯ 닐어든 곧 두리ᄫᅳᆫ ᄠᅳ들 내야</sent>
<sent type="main" lang="chi" page="36a-36b" n="6">心不自正卜問覓禍。</sent>
<sent type="main" lang="kor" page="36a-36b" n="6">ᄆᆞᅀᆞ미 正티 몯ᄒᆞ야 됴쿠^주믈 묻그리 ᄒᆞ야</sent>
<sent type="main" lang="chi" page="36b" n="1">殺種種衆生解奏神</sent>
<sent type="main" lang="kor" page="36b" n="1">種種 쥬ᇰᄉᆡᇰ 주겨 神靈ᄭᅴ 플며</sent>
<sent type="main" lang="chi" page="36b" n="2">明呼諸魍魎請乞福祐。欲冀延年終不能得。</sent>
<sent type="main" lang="kor" page="36b" n="2">돗가비 請ᄒᆞ야 福ᄋᆞᆯ 비러 목숨 길오져 ᄒᆞ다가 乃終내 得디 몯ᄒᆞᄂᆞ니</sent>
<sent type="main" lang="chi" page="36b" n="3">愚癡迷惑信邪倒見。</sent>
<sent type="main" lang="kor" page="36b" n="3">어리여 미혹ᄒᆞ야 邪曲ᄒᆞᆫ 보ᄆᆞᆯ 信ᄒᆞᆯᄊᆡ</sent>
<sent type="main" lang="chi" page="36b" n="4">遂令橫死入於地獄無有出期。</sent>
<sent type="main" lang="kor" page="36b" n="4">곧 橫死ᄒᆞ야 地獄애 드러 나ᇙ 그지 업스니</sent>
<sent type="main" lang="chi" page="36b" n="5">是名初橫。</sent>
<sent type="main" lang="kor" page="36b" n="5">이ᄅᆞᆯ 첫 橫死ㅣ라 ᄒᆞᄂᆞ니라</sent>
<sent type="main" lang="chi" page="36b-37a" n="6">二者橫被王法之所誅戮。</sent>
<sent type="main" lang="kor" page="36b-37a" n="6">둘차힌 王法을 니버 橫死ᄒᆞᆯ^씨오</sent>
<sent type="main" lang="chi" page="37a" n="1">三者畋獵嬉戲耽婬</sent>
<sent type="main" lang="kor" page="37a" n="1">세차힌 山行ᄋᆞᆯ ᄒᆞ거나 노ᄅᆞᄉᆞᆯ ᄒᆞ거나 婬亂ᄋᆞᆯ 맛들어나</sent>
<sent type="main" lang="chi" page="37a" n="2">嗜酒放逸無度</sent>
<sent type="main" lang="kor" page="37a" n="2">수으를 즐기거나 듧ᄭᅥᄫᅥ 조심 아니ᄒᆞ다가</sent>
<sent type="main" lang="chi" page="37a" n="3">橫爲非人奪其精氣。</sent>
<sent type="main" lang="kor" page="37a" n="3">귓거시 精氣ᄅᆞᆯ 아ᅀᅡ 橫死ᄒᆞᆯ씨오</sent>
<sent type="main" lang="chi" page="37a" n="4">四者橫爲火焚。</sent>
<sent type="main" lang="kor" page="37a" n="4">네차힌 브레 ᄉᆞᆯ여 橫死ᄒᆞᆯ씨오</sent>
<sent type="main" lang="chi" page="37a" n="5">五者橫爲水溺。</sent>
<sent type="main" lang="kor" page="37a" n="5">다ᄉᆞᆺ차힌 므레 ᄲᅡ디여 橫死ᄒᆞᆯ씨오</sent>
<sent type="main" lang="chi" page="37a" n="6">六者橫爲種種惡獸所噉。</sent>
<sent type="main" lang="kor" page="37a" n="6">여슷차힌 모딘 쥬ᇰᄉᆡᇰ 믈여 橫死ᄒᆞᆯ씨오</sent>
<sent type="main" lang="chi" page="37a-37b" n="7">七者橫墮山崖。</sent>
<sent type="main" lang="kor" page="37a-37b" n="7">닐굽차힌 묏 언헤 ᄠᅥ디여 橫^死ᄒᆞᆯ씨오</sent>
<sent type="main" lang="chi" page="37b" n="1">八者橫爲毒藥厭禱咒咀</sent>
<sent type="main" lang="kor" page="37b" n="1">여듧차힌 모딘 藥ᄋᆞᆯ 먹거나 ᄂᆞ오ᄅᆞᆯ 굴이거나</sent>
<sent type="main" lang="chi" page="37b" n="2">起屍鬼等之所中害。</sent>
<sent type="main" lang="kor" page="37b" n="2">邪曲ᄒᆞᆫ 귓거시 들어나 ᄒᆞ야 橫死ᄒᆞᆯ씨오</sent>
<sent type="main" lang="chi" page="37b" n="3">九者飢渴所困不得飲食而便橫死。</sent>
<sent type="main" lang="kor" page="37b" n="3">아홉차힌 주으려 橫死ᄒᆞᆯ씨니</sent>
<sent type="main" lang="chi" page="37b" n="4">是爲如來略說橫死有此九種。</sent>
<sent type="main" lang="kor" page="37b" n="4">이 如來 어둘 니르시논 아홉 가짓 橫死ㅣ니</sent>
<sent type="main" lang="chi" page="37b" n="5">其餘復有無量諸橫難可具說。</sent>
<sent type="main" lang="kor" page="37b" n="5">ᄯᅩ 그지업슨 여러 橫死ㅣ 몯내 니르리라</sent>
<sent type="main" lang="chi" page="37b-38a" n="6">復次阿難。彼琰魔王主領世間名藉之記。</sent>
<sent type="main" lang="kor" page="37b-38a" n="6">ᄯᅩ 阿難아 뎌 琰魔王이 世間앳 일훔 브^튼 글와ᄅᆞᆯ ᄀᆞᅀᆞᆷ아랫ᄂᆞ니</sent>
<sent type="main" lang="chi" page="38a" n="1">若諸有情不孝</sent>
<sent type="main" lang="kor" page="38a" n="1">ᄒᆞ다가 有情ᄃᆞᆯ히 不孝ᄅᆞᆯ ᄒᆞ거나</sent>
<sent type="note" lang="kor" page="38a" n="2">不孝ᄂᆞᆫ 孝道 아니ᄒᆞᆯ씨라</sent>
<sent type="main" lang="chi" page="38a" n="3">五逆破辱三寶壞君臣法</sent>
<sent type="main" lang="kor" page="38a" n="3">五逆을 ᄒᆞ거나 三寶ᄅᆞᆯ 허러 辱ᄒᆞ거나 君臣ㅅ 法을 헐어나</sent>
<sent type="note" lang="kor" page="38a" n="4">君臣ㅅ 法은 님금 臣下ㅅ 法이라</sent>
<sent type="main" lang="chi" page="38a" n="5">毀於信戒。</sent>
<sent type="main" lang="kor" page="38a" n="5">信戒ᄅᆞᆯ 헐어나 ᄒᆞ면</sent>
<sent type="note" lang="kor" page="38a" n="6">信ᄋᆞᆫ 正法 信ᄒᆞᄂᆞᆫ ᄆᆞᅀᆞ미오 戒ᄂᆞᆫ 五戒라</sent>
<sent type="main" lang="chi" page="38a-38b" n="7">琰魔法王隨罪輕重考而罰之。</sent>
<sent type="main" lang="kor" page="38a-38b" n="7">琰魔法王이 罪ᄋᆡ 야ᅌᆞ로 詳考ᄒᆞ야 罪 ^ 주ᄂᆞ니</sent>
<sent type="note" lang="kor" page="38b" n="1">詳考ᄂᆞᆫ 子細히 마초ᄧᅥ 알씨라</sent>
<sent type="main" lang="chi" page="38b" n="2">是故我今勸諸有情</sent>
<sent type="main" lang="kor" page="38b" n="2">이럴ᄊᆡ 내 이제 有情을 勸ᄒᆞ야</sent>
<sent type="main" lang="chi" page="38b" n="3">燃燈造幡放生修福。令度苦厄不遭衆難。</sent>
<sent type="main" lang="kor" page="38b" n="3">燈 혀며 幡 ᄆᆡᇰᄀᆞᆯ며 산 것 노하 福ᄋᆞᆯ 닷가 厄ᄋᆞᆯ 버서나긔 ᄒᆞ노라</sent>
<!--　述曰。此卽釋難門。於中有五。一難二決三徵四解五結。決意者九種橫死皆不定業宿業相似等流果故。若有助福得延長故。言終不能得者。夫殺生短命食肉病多。而斷他命延已壽乎。得病雖輕損滅壽業橫死入獄。此中意也。結意者。若不延命屬琰魔故。文相可知。-->
<sent type="main" lang="chi" page="38b" n="4">爾時衆中有十二藥叉大將俱在會坐。</sent>
<sent type="main" lang="kor" page="38b" n="4">그ᄢᅴ 衆中에 열두 夜叉 大將이 모ᄃᆞᆫ 座애 잇더니</sent>
<sent type="note" lang="kor" page="38b" n="5">大將ᄋᆞᆫ 큰 將軍이라</sent>
<sent type="main" lang="chi" page="38b-39a" n="6">所謂宮毘羅大將。伐折羅大將。迷企羅大將。安底羅大將。</sent>
<sent type="main" lang="kor" page="38b-39a" n="6">宮毗羅大將과 伐折羅大將과 迷企羅大將과 安^底羅大將과</sent>
<sent type="main" lang="chi" page="39a" n="1">頞爾羅大將。珊底羅大將。因達羅大將。波夷羅大將。</sent>
<sent type="main" lang="kor" page="39a" n="1">頞你羅大將과 珊底羅大將과 因達羅大將과 波夷羅大將과</sent>
<sent type="main" lang="chi" page="39a" n="2">摩虎羅大將。真達羅大將。招杜羅大將。毘羯羅大將。</sent>
<sent type="main" lang="kor" page="39a" n="2">摩虎羅大將과 眞達羅大將과 招杜羅大將과 毗羯羅大將과</sent>
<sent type="main" lang="chi" page="39a-39b" n="3">此十二藥叉大將一一各有七千藥叉以爲眷屬。</sent>
<sent type="main" lang="kor" page="39a-39b" n="3">이 열두 夜叉大將이 各各 七千 夜^叉ᄅᆞᆯ 眷屬 사맷더니</sent>
<sent type="main" lang="chi" page="39b" n="1">同時舉聲白佛言。</sent>
<sent type="main" lang="kor" page="39b" n="1">ᄒᆞᆫᄢᅴ 소리 내야 ᄉᆞᆯᄫᅩᄃᆡ</sent>
<sent type="main" lang="chi" page="39b" n="2">世尊。我等今者蒙佛威力</sent>
<sent type="main" lang="kor" page="39b" n="2">世尊하 우리 이제 부텻 威力을 닙ᄉᆞᄫᅡ</sent>
<sent type="main" lang="chi" page="39b" n="3">得聞世尊藥師琉璃光如來名號。</sent>
<sent type="main" lang="kor" page="39b" n="3">藥師瑠璃光如來ㅅ 일후믈 듣ᄌᆞᄫᅩ니</sent>
<sent type="main" lang="chi" page="39b" n="4">不復更有惡趣之怖。</sent>
<sent type="main" lang="kor" page="39b" n="4">ᄂᆞ외야 惡趣를 저픈 주리 업스니</sent>
<sent type="main" lang="chi" page="39b" n="5">我等相率皆同一心乃至盡形</sent>
<sent type="main" lang="kor" page="39b" n="5">우리ᄃᆞᆯ히 다 ᄒᆞᆫ ᄆᆞᅀᆞᄆᆞ로 죽ᄃᆞ록</sent>
<sent type="main" lang="chi" page="39b" n="6">歸佛法僧。誓當荷負</sent>
<sent type="main" lang="kor" page="39b" n="6">三寶애 歸依ᄒᆞᅀᆞᄫᅡ 盟誓ᄅᆞᆯ 호ᄃᆡ</sent>
<sent type="main" lang="chi" page="39b-40a" n="7">一切有情爲作義利饒益安樂。</sent>
<sent type="main" lang="kor" page="39b-40a" n="7">一切 有情 위ᄒᆞ야 利^益ᄃᆞᄫᆡᆫ 일 ᄒᆞ야 便安킈 호리ᅌᅵ다</sent>
<sent type="main" lang="chi" page="40a" n="1">隨於何等村城國邑空閑林中。</sent>
<sent type="main" lang="kor" page="40a" n="1">아ᄆᆞ란 ᄆᆞᅀᆞᆯ히어나 자시어나 ᄀᆞ올히어나 나라히어나 뷘 수프리어나</sent>
<sent type="main" lang="chi" page="40a" n="2">若有流布此經或復受持藥師琉璃光如來名號</sent>
<sent type="main" lang="kor" page="40a" n="2">이 經을 너비 펴며 藥師瑠璃光如來ㅅ 일후믈 디니ᅀᆞᄫᅡ</sent>
<sent type="main" lang="chi" page="40a" n="3">恭敬供養者。我等眷屬衛護是人。</sent>
<sent type="main" lang="kor" page="40a" n="3">恭敬 供養 ᄒᆞᅀᆞᄫᆞ리옷 잇거든 우리ᄃᆞᆯ히 이 사ᄅᆞᄆᆞᆯ 衛護ᄒᆞ야</sent>
<sent type="note" lang="kor" page="40a" n="4">衛護ᄂᆞᆫ 둘어 더브러셔 護持ᄒᆞᆯ씨라</sent>
<sent type="main" lang="chi" page="40a-40b" n="5">皆使解脫一切苦難。諸有願求悉令滿足。</sent>
<sent type="main" lang="kor" page="40a-40b" n="5">다 一切 苦^難ᄋᆞᆯ 버서나고 願ᄒᆞ논 이ᄅᆞᆯ 다 일의 호리ᅌᅵ다</sent>
<sent type="main" lang="chi" page="40b" n="1">或有疾厄求度脫者。</sent>
<sent type="main" lang="kor" page="40b" n="1">아뫼나 病이며 厄이 이셔 버서나고져 ᄒᆞᇙ 사ᄅᆞᄆᆞᆫ</sent>
<sent type="main" lang="chi" page="40b" n="2">亦應讀誦此經。以五色縷結我名字。</sent>
<sent type="main" lang="kor" page="40b" n="2">이 經을 닐거 외오며 五色 실로 우리 일후믈 ᄆᆡ자</sent>
<sent type="main" lang="chi" page="40b" n="3">得如願已然後解結。</sent>
<sent type="main" lang="kor" page="40b" n="3">제 願을 일운 後에 글어ᅀᅡ ᄒᆞ리ᅌᅵ다</sent>
<sent type="main" lang="chi" page="40b" n="4">爾時世尊讚諸藥叉大將言。</sent>
<sent type="main" lang="kor" page="40b" n="4">그ᄢᅴ 世尊이 夜叉 大將ᄃᆞᆯᄒᆞᆯ 讚嘆ᄒᆞ야 니ᄅᆞ샤ᄃᆡ</sent>
<sent type="main" lang="chi" page="40b-41a" n="5">善哉善哉。大藥叉將。汝等念報世尊藥師琉璃光如來恩德者。</sent>
<sent type="main" lang="kor" page="40b-41a" n="5">됴타 됴타 너희ᄃᆞᆯ히 藥師瑠^璃光如來ㅅ 恩德 갑ᄉᆞᄫᅩᆯ 이ᄅᆞᆯ 念ᄒᆞ거든</sent>
<sent type="main" lang="chi" page="41a" n="1">常應如是利益安樂一切有情。</sent>
<sent type="main" lang="kor" page="41a" n="1">샤ᇰ녜 이러트시 一切 有情을 利益ᄃᆞᄫᆡ며 安樂긔 ᄒᆞ라</sent>
<sent type="title" lang="chi" page="41a" n="2">釋譜詳節 第九</sent>
</doc>
