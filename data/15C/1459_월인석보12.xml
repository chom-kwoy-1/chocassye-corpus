<?xml version="1.0" encoding="UTF-8"?>
<doc>
<meta>
<title lang="kor">월인석보</title>
<title lang="chi">月印釋譜</title>
<volume n="12"/>
<year n="1459"/>
<photograph>호암미술관 소장본. 세종대왕기념사업회 영인</photograph>
</meta>
<sent type="title" lang="chi" page="1a" n="1">月印千江之曲第十二</sent>
<sent type="title" lang="chi" page="1a" n="2">釋譜詳節第十二</sent>
<sent type="poem_num" page="1a" n="3">其二百七十六</sent>
<sent type="poem" lang="kor" page="1a" n="4">長者ㅣ 지븻 블을 子息이 아니 저ᄒᆞᆯᄊᆡ</sent>
<sent type="poem" lang="kor" page="1a" n="5">아ᄇᆡ 말ᄋᆞᆯ 몰라 드르니</sent>
<sent type="poem" lang="kor" page="1a" n="6">世間 煩惱ㅅ 블을 衆生이 아니 저ᄒᆞᆯᄊᆡ</sent>
<sent type="poem" lang="kor" page="1a-1b" n="7">부텻 말ᄋᆞᆯ 몰라 듣^ᄌᆞᄫᆞ니</sent>
<sent type="poem_num" page="1b" n="1">其二百七十七</sent>
<sent type="poem" lang="kor" page="1b" n="2">어료미 뎌러ᄒᆞᆯᄊᆡ</sent>
<sent type="poem" lang="kor" page="1b" n="3">아비 分別ᄒᆞ야 거즛말로 달애니ᅌᅵ다</sent>
<sent type="poem" lang="kor" page="1b" n="4">迷惑이 이러ᄒᆞᆯᄊᆡ</sent>
<sent type="poem" lang="kor" page="1b" n="5">부톄 分別ᄒᆞ샤 方便으로 ᄀᆞᄅᆞ치시니ᅌᅵ다</sent>
<sent type="poem_num" page="2a" n="1">其二百七十八</sent>
<sent type="poem" lang="kor" page="2a" n="2">세 술윌 주려 ᄒᆞ야</sent>
<sent type="poem" lang="kor" page="2a" n="3">블 밧긔 나거ᅀᅡ 큰 술위ᄅᆞᆯ 주어 깃기니</sent>
<sent type="poem" lang="kor" page="2a" n="4">三乘ᄋᆞᆯ 니ᄅᆞ샤</sent>
<sent type="poem" lang="kor" page="2a" n="5">三界 밧긔 나거ᅀᅡ 一乘ᄋᆞᆯ 닐어 들이시니</sent>
<sent type="main" lang="chi" page="2a" n="6">爾時舍利弗踊躍歡喜，</sent><!--이하 본문 출전: T09n0262_002 妙法蓮華經 第2卷 http://tripitaka.cbeta.org/T09n0262_002 -->
<sent type="main" lang="kor" page="2a" n="6">그ᄢᅴ 舍利弗이 ᄂᆞ소사 기ᄭᅥ</sent>
<sent type="main" lang="chi" page="2a" n="7">即起合掌，</sent>
<sent type="main" lang="kor" page="2a" n="7">즉자히 니러 合掌ᄒᆞ야</sent>
<sent type="main" lang="chi" page="2a-2b" n="8">瞻仰尊顏而白佛言：</sent>
<sent type="main" lang="kor" page="2a-2b" n="8">尊顔ᄋᆞᆯ ^ 울워ᅀᆞᄫᅡ ᄉᆞᆯᄫᅩᄃᆡ</sent>
<sent type="anno" lang="kor" page="2b" n="1">尊顔ᄋᆞᆫ 尊ᄒᆞ신 ᄂᆞ치라</sent>
<sent type="main" lang="chi" page="2b" n="2">「今從世尊聞此法音，</sent>
<sent type="main" lang="kor" page="2b" n="2">오ᄂᆞᆳ날 이런 法音을 듣ᄌᆞᄫᅩ니</sent>
<sent type="main" lang="chi" page="2b" n="3">心懷勇躍，得未曾有。</sent>
<sent type="main" lang="kor" page="2b" n="3">ᄆᆞᅀᆞ미 踊躍ᄒᆞ야 녜 업던 이ᄅᆞᆯ 得과ᅌᅵ다</sent>
<sent type="anno" lang="chi" page="2b" n="4">身子既悟法說。自知作佛故</sent><!--이하 주석 출전: X30n0602_002 法華經要解 第2卷 http://tripitaka.cbeta.org/X30n0602_002 -->
<sent type="anno" lang="kor" page="2b" n="4">舍利弗이 法說에 ᄒᆞ마 아라 부텨 ᄃᆞ외ᇙ ᄃᆞᆯ 제 알ᄊᆡ</sent>
<sent type="anno" lang="chi" page="2b" n="5">踊躍而作慶所未聞。</sent>
<sent type="anno" lang="kor" page="2b" n="5">踊躍ᄒᆞ야 니러 몯 듣던 이ᄅᆞᆯ 慶賀ᄒᆞ니라</sent>
<sent type="anno" lang="kor" page="2b" n="6">慶賀ᄂᆞᆫ 깃게라 ᄒᆞᆯ씨라</sent>
<sent type="main" lang="chi" page="2b" n="7">所以者何？</sent>
<sent type="main" lang="kor" page="2b" n="7">엇뎨어뇨 ᄒᆞ란ᄃᆡ</sent>
<sent type="main" lang="chi" page="2b" n="8">我昔從佛聞如是法，</sent>
<sent type="main" lang="kor" page="2b" n="8">내 녜 부텨ᄭᅴ 이런 法을 듣ᄌᆞᄫᅩᄃᆡ</sent>
<sent type="main" lang="chi" page="2b-3a" n="9">見諸菩薩授記作佛，</sent>
<sent type="main" lang="kor" page="2b-3a" n="9">菩薩ᄃᆞᆯᄒᆞᆫ 受記^作佛 ᄒᆞ거시든 보ᅀᆞᆸ고</sent>
<sent type="anno" lang="kor" page="3a" n="1">作佛은 부텨 ᄃᆞ외실씨라</sent>
<sent type="main" lang="chi" page="3a" n="2">而我等不豫斯事，</sent>
<sent type="main" lang="kor" page="3a" n="2">우리ᄂᆞᆫ 이 이레 隨參 몯ᄒᆞᅀᆞᄫᅡ</sent>
<sent type="main" lang="chi" page="3a" n="3">甚自感傷，失於如來無量知見。</sent>
<sent type="main" lang="kor" page="3a" n="3">如來ㅅ 無量 知見 일ᄊᆞᄫᅩᄆᆞᆯ 甚히 애ᄃᆞᅀᆞᄫᅡ ᄒᆞ다ᅌᅵ다</sent>
<sent type="anno" lang="chi" page="3a" n="4">謂昔者方等會上共聞是法。</sent>
<sent type="anno" lang="kor" page="3a" n="4">녜ᄂᆞᆫ 方等會ᄅᆞᆯ 니ᄅᆞ니라</sent>
<sent type="anno" lang="chi" page="3a" n="5">無量知見即一乘正智也。</sent>
<sent type="anno" lang="kor" page="3a" n="5">無量 知見은 곧 一乘 正智라</sent>
<sent type="main" lang="chi" page="3a" n="6">世尊！我常獨處山林樹下，</sent>
<sent type="main" lang="kor" page="3a" n="6">世尊하 내 샤ᇰ녜 묏수풀 아래 ᄒᆞ오ᅀᅡ 이셔</sent>
<sent type="main" lang="chi" page="3a" n="7">若坐若行，</sent>
<sent type="main" lang="kor" page="3a" n="7">아ᇇ거나 ᄃᆞᆮ니거나 호매</sent>
<sent type="main" lang="chi" page="3a-3b" n="8">每作是念：</sent>
<sent type="main" lang="kor" page="3a-3b" n="8">長常 너^교ᄃᆡ</sent>
<sent type="main" lang="chi" page="3b" n="1">『我等同入法性，</sent>
<sent type="main" lang="kor" page="3b" n="1">우리도 ᄒᆞᆫ가지로 法性에 드로ᄃᆡ</sent>
<sent type="main" lang="chi" page="3b" n="2">云何如來以小乘法而見濟度？</sent>
<sent type="main" lang="kor" page="3b" n="2">엇뎨 如來 小乘法으로 濟渡ᄒᆞ거시뇨 ᄒᆞ다니</sent>
<sent type="main" lang="chi" page="3b" n="3">是我等咎，</sent>
<sent type="main" lang="kor" page="3b" n="3">이 우리 허므리라</sent>
<sent type="main" lang="chi" page="3b" n="4">非世尊也。</sent>
<sent type="main" lang="kor" page="3b" n="4">世尊ㅅ 다시 아니ᄅᆞ샤ᄉᆡᅌᅵ다</sent>
<sent type="main" lang="chi" page="3b" n="5">所以者何？</sent>
<sent type="main" lang="kor" page="3b" n="5">엇뎨어뇨 ᄒᆞ란ᄃᆡ</sent>
<sent type="main" lang="chi" page="3b" n="6">若我等待說所因</sent>
<sent type="main" lang="kor" page="3b" n="6">우리옷 所因 니ᄅᆞ샤ᄆᆞᆯ 기드려</sent>
<sent type="main" lang="chi" page="3b-4a" n="7">成就阿耨多羅三藐三菩提者，</sent>
<sent type="main" lang="kor" page="3b-4a" n="7">阿耨多羅三藐三菩提ᄅᆞᆯ 일^우리런ᄃᆡᆫ</sent>
<sent type="main" lang="chi" page="4a" n="1">必以大乘而得度脫。</sent>
<sent type="main" lang="kor" page="4a" n="1">다ᇰ다ᅌᅵ 大乘으로 度脫ᄒᆞ시리어늘</sent>
<sent type="main" lang="chi" page="4a" n="2">然我等不解方便隨宜所說，</sent>
<sent type="main" lang="kor" page="4a" n="2">우리 方便으로 맛다ᇰᄒᆞᆯ 야ᅌᆞᆯ 조차 니르시논 마ᄅᆞᆯ 모ᄅᆞᅀᆞᄫᅡ</sent>
<sent type="main" lang="chi" page="4a" n="3">初聞佛法，</sent>
<sent type="main" lang="kor" page="4a" n="3">처ᅀᅥᆷ 부텻 法 듣ᄌᆞᆸ고</sent>
<sent type="main" lang="chi" page="4a" n="4">遇便信受、思惟、取證。』</sent>
<sent type="main" lang="kor" page="4a" n="4">곧 信ᄒᆞ야 受ᄒᆞᅀᆞᄫᅡ 證호라 ᄒᆞ다ᅌᅵ다</sent>
<sent type="anno" lang="chi" page="4a" n="5">所因即般若實智為菩提正因也。</sent>
<sent type="anno" lang="kor" page="4a" n="5">因은 곧 般若實智菩提正因이 ᄃᆞ외니라</sent>
<sent type="anno" lang="chi" page="4a" n="6">佛固將說</sent>
<sent type="anno" lang="kor" page="4a" n="6">부톄 쟈ᇰᄎᆞ 니ᄅᆞ시리어늘</sent>
<sent type="anno" lang="chi" page="4a" n="7">而我不欵待。</sent>
<sent type="anno" lang="kor" page="4a" n="7">내 기드리ᅀᆞᆸ디 아니ᄒᆞ고</sent>
<sent type="anno" lang="chi" page="4a-4b" n="8">但初聞四諦。即便信受</sent>
<sent type="anno" lang="kor" page="4a-4b" n="8">다ᄆᆞᆫ 四諦ᄅᆞᆯ 처ᅀᅥᆷ 듣ᄌᆞᆸ고 곧 信^受ᄒᆞ야</sent>
<sent type="anno" lang="chi" page="4b" n="1">速取小果。</sent>
<sent type="anno" lang="kor" page="4b" n="1">小果ᄅᆞᆯ ᄲᆞᆯ리 가죠라 ᄒᆞ야</sent>
<sent type="anno" lang="chi" page="4b" n="2">葢自誤也。</sent>
<sent type="anno" lang="kor" page="4b" n="2">제 외오 호라 ᄒᆞ니라</sent>
<sent type="main" lang="chi" page="4b" n="3">世尊！我從昔來，終日竟夜每自剋責，</sent>
<sent type="main" lang="kor" page="4b" n="3">世尊하 내 아래브터 져므ᄃᆞ록 새ᄃᆞ록 내 모ᄆᆞᆯ 구짓다니</sent>
<sent type="main" lang="chi" page="4b" n="4">而今從佛聞所未聞未曾有法，</sent>
<sent type="main" lang="kor" page="4b" n="4">오ᄂᆞᆯ 부텨ᄭᅴ 몯 듣ᄌᆞᆸ던 녜 업슨 法을 듣ᄌᆞᆸ고</sent>
<sent type="main" lang="chi" page="4b" n="5">斷諸疑悔，」</sent>
<sent type="main" lang="kor" page="4b" n="5">疑悔ᄅᆞᆯ 그처 ᄇᆞ려</sent>
<sent type="anno" lang="kor" page="4b" n="6">悔ᄂᆞᆫ 뉘으츨씨라</sent>
<sent type="main" lang="chi" page="4b" n="7">身意泰然，快得安隱。</sent>
<sent type="main" lang="kor" page="4b" n="7">몸과 ᄠᅳᆮ괘 便安ᄒᆞ야 훤히 便安호ᄆᆞᆯ 得호니</sent>
<sent type="main" lang="chi" page="4b" n="8">今日乃知真是佛子，</sent>
<sent type="main" lang="kor" page="4b" n="8">오ᄂᆞᆳ날ᅀᅡ 眞實ㅅ 부텻 아ᄃᆞ리라</sent>
<sent type="main" lang="chi" page="4b-5a" n="9">從佛口生，</sent>
<sent type="main" lang="kor" page="4b-5a" n="9">부^텻 이블 從ᄒᆞ야 나며</sent>
<sent type="main" lang="chi" page="5a" n="1">從法化生，得佛法分。</sent>
<sent type="main" lang="kor" page="5a" n="1">法을 從ᄒᆞ야 化生ᄒᆞ야 부텻 法分을 得혼 ᄃᆞᆯ 알와ᅌᅵ다</sent>
<sent type="anno" lang="chi" page="5a" n="2">口生者。因聞一音。</sent>
<sent type="anno" lang="kor" page="5a" n="2">이브로 나다 호ᄆᆞᆫ ᄒᆞᆫ 소리 듣ᄌᆞᄫᅩᄆᆞᆯ 因ᄒᆞᆯ씨라</sent>
<sent type="anno" lang="chi" page="5a" n="3">法生者。悟如是法。</sent>
<sent type="anno" lang="kor" page="5a" n="3">法으로 나다 호ᄆᆞᆫ 如是法을 알씨라</sent>
<sent type="anno" lang="chi" page="5a" n="4">法分者。得如來知見寶藏之分也。</sent>
<sent type="anno" lang="kor" page="5a" n="4">法分은 如來ㅅ 知見寶藏ᄋᆡ 分이라</sent>
<sent type="main" lang="chi" page="5a" n="5">爾時佛告舍利弗：</sent>
<sent type="main" lang="kor" page="5a" n="5">그ᄢᅴ 부톄 舍利弗ᄃᆞ려 니ᄅᆞ샤ᄃᆡ</sent>
<sent type="main" lang="chi" page="5a-5b" n="6">「吾今於天、人、沙門、婆羅門、等大眾中說，</sent>
<sent type="main" lang="kor" page="5a-5b" n="6">내 오ᄂᆞᆯ 天 人 沙門 婆羅門 等 大衆 ^ 中에 니르노니</sent>
<sent type="main" lang="chi" page="5b" n="1">我昔曾於二萬億佛所，為無上道故，常教化汝，</sent>
<sent type="main" lang="kor" page="5b" n="1">내 녜 二萬億 부텨ᄭᅴ 無上道ᄅᆞᆯ 爲ᄒᆞ논 젼ᄎᆞ로 샤ᇰ녜 너를 敎化ᄒᆞ며</sent>
<sent type="main" lang="chi" page="5b" n="2">汝亦長夜隨我受學。</sent>
<sent type="main" lang="kor" page="5b" n="2">너도 長夜애 나ᄅᆞᆯ 조차 ᄇᆡ호거든</sent>
<sent type="main" lang="chi" page="5b" n="3">我以方便引導汝故，</sent>
<sent type="main" lang="kor" page="5b" n="3">내 方便으로 너를 引導ᄒᆞᆯᄊᆡ</sent>
<sent type="main" lang="chi" page="5b" n="4">生我法中。</sent>
<sent type="main" lang="kor" page="5b" n="4">내 法 中에 나앳ᄂᆞ니</sent>
<sent type="anno" lang="chi" page="5b" n="5">長夜隨學。言正智未明。</sent>
<sent type="anno" lang="kor" page="5b" n="5">長夜애 조차 ᄇᆡ호다 ᄒᆞ샤ᄆᆞᆫ 正智 ᄇᆞᆰ디 몯호ᄆᆞᆯ 니ᄅᆞ시니라</sent>
<sent type="main" lang="chi" page="5b-6a" n="6">舍利弗！我昔教汝志願佛道，</sent>
<sent type="main" lang="kor" page="5b-6a" n="6">舍利弗아 내 ^ 녜 너를 ᄀᆞᄅᆞ쳐 佛道ᄅᆞᆯ ᄠᅳ데 願케 호니</sent>
<sent type="main" lang="chi" page="6a" n="1">汝今悉忘，而便自謂已得滅度。</sent>
<sent type="main" lang="kor" page="6a" n="1">네 이제 다 닛고 ᄒᆞ마 滅度ᄅᆞᆯ 得호라 ᄒᆞᆯᄊᆡ</sent>
<sent type="main" lang="chi" page="6a" n="2">我今還欲令汝憶念本願所行道故，</sent>
<sent type="main" lang="kor" page="6a" n="2">네 本願에 行ᄒᆞ던 道ᄅᆞᆯ ᄉᆡᇰ각게 호려 ᄒᆞ야</sent>
<sent type="main" lang="chi" page="6a" n="3">為諸聲聞說是大乘經，</sent>
<sent type="main" lang="kor" page="6a" n="3">聲聞ᄃᆞᆯ 爲ᄒᆞ야 大乘經을 니르노니</sent>
<sent type="main" lang="chi" page="6a" n="4">名妙法蓮華，</sent>
<sent type="main" lang="kor" page="6a" n="4">일후미 妙法蓮華ㅣ니</sent>
<sent type="main" lang="chi" page="6a" n="5">教菩薩法、</sent>
<sent type="main" lang="kor" page="6a" n="5">菩薩 ᄀᆞᄅᆞ치논 法이며</sent>
<sent type="main" lang="chi" page="6a-6b" n="6">佛所護念。</sent>
<sent type="main" lang="kor" page="6a-6b" n="6">부텨 護^念ᄒᆞ논 배라</sent>
<sent type="main" lang="chi" page="6b" n="1">「舍利弗！</sent>
<sent type="main" lang="kor" page="6b" n="1">舍利弗아</sent>
<sent type="main" lang="chi" page="6b" n="2">汝於未來世，過無量無邊不可思議劫，</sent>
<sent type="main" lang="kor" page="6b" n="2">네 아니 왯ᄂᆞᆫ 뉘예 無量無邊 不可思議 劫을 디나</sent>
<sent type="main" lang="chi" page="6b" n="3">供養若干千萬億佛，</sent>
<sent type="main" lang="kor" page="6b" n="3">若干 千萬億 佛을 供養 ᄒᆞᅀᆞᄫᅡ</sent>
<sent type="main" lang="chi" page="6b" n="4">奉持正法，</sent>
<sent type="main" lang="kor" page="6b" n="4">正法을 바다 디녀</sent>
<sent type="main" lang="chi" page="6b" n="5">具足菩薩所行之道，</sent>
<sent type="main" lang="kor" page="6b" n="5">菩薩 行ᄒᆞ논 道ㅣ ᄀᆞ자</sent>
<sent type="main" lang="chi" page="6b" n="6">當得作佛，</sent>
<sent type="main" lang="kor" page="6b" n="6">부톄 ᄃᆞ외요ᄃᆡ</sent>
<sent type="main" lang="chi" page="6b-7a" n="7">號曰華光如來、應供、正遍知、明行足、善逝世間解、無上士、調御丈夫、天人師、佛、世尊。</sent>
<sent type="main" lang="kor" page="6b-7a" n="7">號ᄅᆞᆯ 華光如來 應供 ^ 正徧知 明行足 善逝 世間解 無上士 調御丈夫 天人師 佛 世尊이라 ᄒᆞ리니</sent>
<sent type="anno" lang="chi" page="7a" n="1">既悟妙法當成佛道。</sent>
<sent type="anno" lang="kor" page="7a" n="1">ᄒᆞ마 妙法을 아라 佛道ᄅᆞᆯ 일우릴ᄊᆡ</sent>
<sent type="anno" lang="chi" page="7a" n="2">故得記作佛也。</sent>
<sent type="anno" lang="kor" page="7a" n="2">記ᄅᆞᆯ 得ᄒᆞ야 부톄 ᄃᆞ외니라</sent>
<sent type="anno" lang="chi" page="7a" n="3">諸授記文皆二。</sent>
<sent type="anno" lang="kor" page="7a" n="3">授記文ᄃᆞᆯ히 다 두 가지니</sent>
<sent type="anno" lang="chi" page="7a" n="4">初供佛行道因記也。</sent>
<sent type="anno" lang="kor" page="7a" n="4">처ᅀᅥ믄 부텨 供養ᄒᆞᅀᆞᄫᆞ며 道理 行호미니 因記오</sent>
<sent type="anno" lang="chi" page="7a" n="5">次十號劫國果記也。</sent>
<sent type="anno" lang="kor" page="7a" n="5">버건 十號와 劫과 國괘니 果記라</sent>
<sent type="anno" lang="chi" page="7a-7b" n="6">此記大因大果。</sent>
<sent type="anno" lang="kor" page="7a-7b" n="6">이ᅌᅥ긔 大因 大果ᄅᆞᆯ 記^ᄒᆞ샤</sent>
<sent type="anno" lang="chi" page="7b" n="1">以策進小乘也。</sent>
<sent type="anno" lang="kor" page="7b" n="1">小乘을 나ᅀᅩ시니라</sent>
<sent type="anno" lang="chi" page="7b" n="2">號華光者。</sent>
<sent type="anno" lang="kor" page="7b" n="2">號ᄅᆞᆯ 華光이라 호ᄆᆞᆫ</sent>
<sent type="anno" lang="chi" page="7b" n="3">華表因行</sent>
<sent type="anno" lang="kor" page="7b" n="3">華ᄂᆞᆫ 因行ᄋᆞᆯ 表ᄒᆞ고</sent>
<sent type="anno" lang="chi" page="7b" n="4">光能發明。</sent>
<sent type="anno" lang="kor" page="7b" n="4">光ᄋᆞᆫ 能히 發明ᄒᆞᄂᆞ니</sent>
<sent type="anno" lang="chi" page="7b" n="5">由最初領悟發明是道故也。</sent>
<sent type="anno" lang="kor" page="7b" n="5">ᄆᆞᆺ 처ᅀᅥᆷ 領悟ᄒᆞ야 이 道ᄅᆞᆯ 發明ᄒᆞᆯᄊᆡ니라</sent>
<sent type="anno2" lang="kor" page="7b" n="6">領은 바ᄃᆞᆯ씨니 領悟ᄂᆞᆫ 아다 혼 마리라</sent>
<sent type="anno2" lang="kor" page="7b" n="7">發明은 ᄇᆞᆯ고ᄆᆞᆯ 낼씨라</sent>
<sent type="anno" lang="chi" page="7b" n="8">既受佛記。</sent>
<sent type="anno" lang="kor" page="7b" n="8">ᄒᆞ마 佛記ᄅᆞᆯ 受ᄒᆞᅀᆞᄫᅩᄃᆡ</sent>
<sent type="anno" lang="chi" page="7b" n="9">猶過多劫然後得果者。</sent>
<sent type="anno" lang="kor" page="7b" n="9">ᄉᆞᆫᄌᆡ 한 劫 디낸 後에ᅀᅡ 果 得호ᄆᆞᆫ</sent>
<sent type="anno" lang="chi" page="7b" n="10">成佛由智</sent>
<sent type="anno" lang="kor" page="7b" n="10">成佛호ᄆᆞᆫ 智ᄅᆞᆯ 븓고</sent>
<sent type="anno" lang="chi" page="7b" n="11">得果由行。</sent>
<sent type="anno" lang="kor" page="7b" n="11">果 得호ᄆᆞᆫ 行ᄋᆞᆯ 븓ᄂᆞ니</sent>
<sent type="anno" lang="chi" page="7b" n="12">小乘雖悟實智。未修大行。</sent>
<sent type="anno" lang="kor" page="7b" n="12">小乘이 비록 實智ᄅᆞᆯ 알오도 큰 行ᄋᆞᆯ 닷디 몯ᄒᆞ니</sent>
<sent type="anno" lang="chi" page="7b-8a" n="13">是謂素法身佛。</sent>
<sent type="anno" lang="kor" page="7b-8a" n="13">이ᄅᆞᆯ 닐온 素法身佛이^라</sent>
<sent type="anno" lang="chi" page="8a" n="1">未有莊嚴。</sent>
<sent type="anno" lang="kor" page="8a" n="1">莊嚴이 업슬ᄊᆡ</sent>
<sent type="anno2" lang="kor" page="8a" n="2">素ᄂᆞᆫ ᄒᆡᆯ씨라</sent>
<sent type="anno" lang="chi" page="8a" n="3">故須經劫供佛行菩薩道。</sent>
<sent type="anno" lang="kor" page="8a" n="3">모로매 劫을 디내야 부텨 供養ᄒᆞᅀᆞᄫᆞ며 菩薩道 行ᄒᆞ야</sent>
<sent type="anno" lang="chi" page="8a" n="4">所以廓其大心成就萬德。</sent>
<sent type="anno" lang="kor" page="8a" n="4">큰 ᄆᆞᄉᆞᄆᆞᆯ 너펴 萬德을 일우오ᇙ디니</sent>
<sent type="anno" lang="chi" page="8a" n="5">萬德圓備乃成十號具足之佛。</sent>
<sent type="anno" lang="kor" page="8a" n="5">萬德이 ᄀᆞ자ᅀᅡ 十號 ᄀᆞᄌᆞ신 부톄 ᄃᆞ외시ᄂᆞ니</sent>
<sent type="anno" lang="chi" page="8a" n="6">非自性天真之佛比矣。</sent>
<sent type="anno" lang="kor" page="8a" n="6">自性天眞佛의 가ᄌᆞᆯ비ᅀᆞᄫᅩᇙ 디 아니라</sent>
<sent type="anno" lang="chi" page="8a" n="7">若此頓教所謂過無量不思議劫者。</sent>
<sent type="anno" lang="kor" page="8a" n="7">頓敎론 無量 不思議 劫 디나다 호ᄆᆞᆫ</sent>
<sent type="anno" lang="chi" page="8a" n="8">直約正智。頓斷無明</sent>
<sent type="anno" lang="kor" page="8a" n="8">바ᄅᆞ 正智 無明을 다 그처 ᄇᆞ려</sent>
<sent type="anno" lang="chi" page="8a" n="9">頓圓種智。</sent>
<sent type="anno" lang="kor" page="8a" n="9">種智 다 두려ᄫᅳ면</sent>
<sent type="anno" lang="chi" page="8a-8b" n="10">則無邊劫迷一時頓滅。</sent>
<sent type="anno" lang="kor" page="8a-8b" n="10">無邊 劫엣 迷惑이 一時^예 다 업스리니</sent>
<sent type="anno" lang="chi" page="8b" n="1">是謂過無邊劫成佛。</sent>
<sent type="anno" lang="kor" page="8b" n="1">이ᄅᆞᆯ 니ᄅᆞ샨 無邊 劫을 디나 成佛ᄒᆞ리라 ᄒᆞ샤미라</sent>
<sent type="main" lang="chi" page="8b" n="2">國名離垢，</sent>
<sent type="main" lang="kor" page="8b" n="2">나랏 일후믄 離垢ㅣ오</sent>
<sent type="anno" lang="kor" page="8b" n="3">離垢ᄂᆞᆫ ᄠᆡᄅᆞᆯ 여흴씨라</sent>
<sent type="main" lang="chi" page="8b" n="4">其土平正，清淨嚴飾，</sent>
<sent type="main" lang="kor" page="8b" n="4">그 ᄯᅡ히 平正ᄒᆞ고 淸淨히 싁싀기 ᄭᅮ미며</sent>
<sent type="main" lang="chi" page="8b" n="5">安隱豐樂，</sent>
<sent type="main" lang="kor" page="8b" n="5">安隱ᄒᆞ고 豊樂ᄒᆞ며</sent>
<sent type="anno" lang="kor" page="8b" n="6">安隱은 便安ᄒᆞᆯ씨오</sent>
<sent type="anno" lang="kor" page="8b" n="7">豊ᄋᆞᆫ 가ᅀᆞ멸씨오</sent>
<sent type="anno" lang="kor" page="8b" n="8">樂ᄋᆞᆫ 즐거ᄫᅳᆯ씨라</sent>
<sent type="main" lang="chi" page="8b" n="9">天人熾盛。</sent>
<sent type="main" lang="kor" page="8b" n="9">天人이 盛ᄒᆞ며</sent>
<sent type="main" lang="chi" page="8b" n="10">琉璃為地，</sent>
<sent type="main" lang="kor" page="8b" n="10">瑠璃 ᄯᅡ히 ᄃᆞ외오</sent>
<sent type="main" lang="chi" page="8b-9a" n="11">有八交道，黃金為繩以界其側。</sent>
<sent type="main" lang="kor" page="8b-9a" n="11">여듧 거릿 길헤 黃^金으로 노ᄒᆞᆯ ᄭᅩ아 그 ᄀᆞᅀᅢ 느리고</sent>
<sent type="main" lang="chi" page="9a" n="1">其傍各有七寶行樹，常有華菓。</sent>
<sent type="main" lang="kor" page="9a" n="1">그 겨틔 各各 七寶行樹에 샤ᇰ녜 곳과 여름괘 잇거든</sent>
<sent type="main" lang="chi" page="9a" n="2">華光如來亦以三乘教化眾生。</sent>
<sent type="main" lang="kor" page="9a" n="2">華光如來 ᄯᅩ 三乘ᄋᆞ로 衆生ᄋᆞᆯ 敎化ᄒᆞ리니</sent>
<sent type="main" lang="chi" page="9a" n="3">「舍利弗！彼佛出時，雖非惡世，</sent>
<sent type="main" lang="kor" page="9a" n="3">舍利弗아 뎌 부텻 時節은 모딘 뉘 아니언마ᄅᆞᆫ</sent>
<sent type="main" lang="chi" page="9a-9b" n="4">以本願故，說三乘法。</sent>
<sent type="main" lang="kor" page="9a-9b" n="4">本願 젼ᄎᆞ로 三乘法을 니^르리라</sent>
<sent type="main" lang="chi" page="9b" n="1">其劫名大寶莊嚴。</sent>
<sent type="main" lang="kor" page="9b" n="1">그 劫ㅅ 일후믄 大寶莊嚴이니</sent>
<sent type="main" lang="chi" page="9b" n="2">何故名曰大寶莊嚴？</sent>
<sent type="main" lang="kor" page="9b" n="2">엇뎨 일후믈 大寶莊嚴이라 ᄒᆞ거뇨</sent>
<sent type="main" lang="chi" page="9b" n="3">其國中以菩薩為大寶故。</sent>
<sent type="main" lang="kor" page="9b" n="3">그 나라해셔 菩薩로 큰 보ᄇᆡᄅᆞᆯ 삼논 젼ᄎᆡ라</sent>
<sent type="anno" lang="chi" page="9b" n="4">劫國莊嚴皆因行依報也。</sent>
<sent type="anno" lang="kor" page="9b" n="4">劫과 나라콰ᄋᆡ 莊嚴은 다 因行ᄋᆡ 依報ㅣ라</sent>
<sent type="anno2" lang="kor" page="9b" n="5">依ᄂᆞᆫ 브틀씨니</sent>
<sent type="anno2" lang="kor" page="9b" n="6">브터 냇ᄂᆞᆫ ᄯᅡᄒᆞᆫ 依報ㅣ오</sent>
<sent type="anno2" lang="kor" page="9b" n="7">ᄃᆞ외야 냇ᄂᆞᆫ 모ᄆᆞᆫ 正報ㅣ라</sent>
<sent type="anno" lang="chi" page="10a" n="1">身子因行以大智為本。</sent>
<sent type="anno" lang="kor" page="10a" n="1">舍利弗이 因行애 大智로 미틀 사ᄆᆞᆯᄊᆡ</sent>
<sent type="anno" lang="chi" page="10a" n="2">故國名離垢。</sent>
<sent type="anno" lang="kor" page="10a" n="2">나랏 일후미 ᄠᆡᄅᆞᆯ 여희다 ᄒᆞ고</sent>
<sent type="anno" lang="chi" page="10a" n="3">因行發明教菩薩法。</sent>
<sent type="anno" lang="kor" page="10a" n="3">因行애 菩薩 ᄀᆞᄅᆞ치시논 法을 發明ᄒᆞᆯᄊᆡ</sent>
<sent type="anno" lang="chi" page="10a" n="4">故劫名大寶莊嚴。</sent><!--이하 생략된 구절: 而以菩薩為大寶。-->
<sent type="anno" lang="kor" page="10a" n="4">劫 일후미 大寶莊嚴이라</sent>
<sent type="anno" lang="chi" page="10a" n="5">清淨嚴飾則無諸穢土。</sent>
<sent type="anno" lang="kor" page="10a" n="5">淸淨히 싁싀기 ᄭᅮ미면 더러ᄫᅳᆫ ᄒᆞᆯ기 업고</sent>
<sent type="anno" lang="chi" page="10a" n="6">安隱豐樂則無三災苦。</sent>
<sent type="anno" lang="kor" page="10a" n="6">安隱豊樂ᄒᆞ면 三災苦ㅣ 업고</sent>
<sent type="anno" lang="chi" page="10a" n="7">天人熾盛則無三惡道。</sent>
<sent type="anno" lang="kor" page="10a" n="7">天人이 盛ᄒᆞ면 三惡道ㅣ 업스리라</sent>
<sent type="anno" lang="chi" page="10a" n="8">有八交道等者。八正道之所會也。</sent>
<sent type="anno" lang="kor" page="10a" n="8">여듧 거릿 길ᄒᆞᆫ 八正道ᄋᆡ 모도미오</sent>
<sent type="anno" lang="chi" page="10a" n="9">七寶行樹等者。七覺支之所生也。</sent>
<sent type="anno" lang="kor" page="10a" n="9">七寶行樹는 七覺支의 내요미니</sent>
<sent type="anno" lang="chi" page="10a" n="10">凡諸佛依報皆然。</sent>
<sent type="anno" lang="kor" page="10a" n="10">諸佛ㅅ 依報ㅣ 다 그러ᄒᆞ시니</sent>
<sent type="anno" lang="chi" page="10a" n="11">葢因行所同也。</sent>
<sent type="anno" lang="kor" page="10a" n="11">因行이 ᄀᆞᄐᆞ실ᄊᆡ니라</sent>
<sent type="anno" lang="chi" page="10a-10b" n="12">若眾生依報則國名堪忍。</sent>
<sent type="anno" lang="kor" page="10a-10b" n="12">衆生의 依報ᄂᆞᆫ 나랏 일후믄 堪^忍이오</sent>
<sent type="anno2" lang="kor" page="10b" n="1">堪忍은 어루 ᄎᆞᆷ다 혼 마리니</sent>
<sent type="anno2" lang="kor" page="10b" n="2">娑婆世界 衆生이 三毒과 녀나ᄆᆞᆫ 煩惱ᄅᆞᆯ 잘 ᄎᆞ마 受ᄒᆞᆯᄊᆡ 忍土ㅣ라 ᄒᆞᄂᆞ니라</sent>
<sent type="anno" lang="chi" page="10b" n="3">劫名五濁。</sent>
<sent type="anno" lang="kor" page="10b" n="3">劫 일후믄 五濁이오</sent>
<sent type="anno" lang="chi" page="10b" n="4">其土坑坎沙礫為地。亦因行所同也。</sent>
<sent type="anno" lang="kor" page="10b" n="4">그 ᄯᅡ해 굳과 沙礫이 ᄯᅡ히 ᄃᆞ외니 ᄯᅩ 因行이 ᄀᆞᄐᆞᆯᄊᆡ니라</sent>
<sent type="anno" lang="chi" page="10b" n="5">反而求之</sent>
<sent type="anno" lang="kor" page="10b" n="5">도ᄅᆞᅘᅧ 求ᄒᆞ면</sent>
<sent type="anno" lang="chi" page="10b" n="6">離垢清淨之相。皆即心地</sent>
<sent type="anno" lang="kor" page="10b" n="6">離垢淸淨ᄒᆞᆫ 相이 다 곧 心地며</sent>
<sent type="anno" lang="chi" page="10b" n="7">安隱豐樂之事。無非性德。</sent>
<sent type="anno" lang="kor" page="10b" n="7">安隱豊樂ᄒᆞᆫ 이리 性德 아니니 업서</sent>
<sent type="anno" lang="chi" page="10b" n="8">染淨轉變常存乎人。</sent>
<sent type="anno" lang="kor" page="10b" n="8">더러ᄫᅳ며 조호ᄆᆡ 올마 變호미 샤ᇰ녜 사ᄅᆞᄆᆡ게 잇ᄂᆞ니</sent>
<sent type="anno" lang="chi" page="10b-11a" n="9">使眾生不為堪忍苦。</sent>
<sent type="anno" lang="kor" page="10b-11a" n="9">衆生이 堪忍苦ᄅᆞᆯ ᄒᆞ디 아^니ᄒᆞ며</sent>
<sent type="anno" lang="chi" page="11a" n="1">不起五濁業</sent>
<sent type="anno" lang="kor" page="11a" n="1">五濁業을 니르왇디 아니ᄒᆞ며</sent>
<sent type="anno" lang="chi" page="11a" n="2">不行邪諂行。</sent>
<sent type="anno" lang="kor" page="11a" n="2">邪諂行ᄋᆞᆯ 行티 아니ᄒᆞ면</sent>
<sent type="anno" lang="chi" page="11a" n="3">則真離垢平正安隱豐樂之國矣。</sent>
<sent type="anno" lang="kor" page="11a" n="3">眞實ㅅ 離垢平正 安隱豊樂ᄒᆞᆫ 나라히리라</sent>
<sent type="main" lang="chi" page="11a" n="4">彼諸菩薩，無量無邊，不可思議，</sent>
<sent type="main" lang="kor" page="11a" n="4">뎌 菩薩ᄃᆞᆯ히 無量無邊 不可思議라</sent>
<sent type="main" lang="chi" page="11a" n="5">算數譬喻所不能及，</sent>
<sent type="main" lang="kor" page="11a" n="5">算數譬喩의 몯 미츠ᇙ 배니</sent>
<sent type="main" lang="chi" page="11a" n="6">非佛智力無能知者。</sent>
<sent type="main" lang="kor" page="11a" n="6">부텻 智力 아니면 能히 알 리 업스리라</sent>
<sent type="main" lang="chi" page="11a" n="7">若欲行時，寶華承足。</sent>
<sent type="main" lang="kor" page="11a" n="7">ᄃᆞᆮ뇨려 ᄒᆞᇙ 저긔 보ᄇᆡ옛 고지 바ᄅᆞᆯ 바ᄃᆞ리니</sent>
<sent type="main" lang="chi" page="11a-11b" n="8">此諸菩薩，非初發意，</sent>
<sent type="main" lang="kor" page="11a-11b" n="8">이 菩^薩ᄃᆞᆯ히 첫 發意 아니라</sent>
<sent type="main" lang="chi" page="11b" n="1">皆久殖德本，</sent>
<sent type="main" lang="kor" page="11b" n="1">다 德 根源을 오래 심거</sent>
<sent type="main" lang="chi" page="11b" n="2">於無量百千萬億佛所淨修梵行，</sent>
<sent type="main" lang="kor" page="11b" n="2">無量 百千萬億 부텨ᄭᅴ 梵行을 조히 닷가</sent>
<sent type="main" lang="chi" page="11b" n="3">恒為諸佛之所稱歎。</sent>
<sent type="main" lang="kor" page="11b" n="3">長常 諸佛이 일ᄏᆞ라 讚歎ᄒᆞ샤미 ᄃᆞ외야</sent>
<sent type="main" lang="chi" page="11b" n="4">常修佛慧，</sent>
<sent type="main" lang="kor" page="11b" n="4">샤ᇰ녜 佛慧ᄅᆞᆯ 닷가</sent>
<sent type="main" lang="chi" page="11b" n="5">具大神通，</sent>
<sent type="main" lang="kor" page="11b" n="5">큰 神通이 ᄀᆞ자</sent>
<sent type="main" lang="chi" page="11b" n="6">善知一切諸法之門，</sent>
<sent type="main" lang="kor" page="11b" n="6">一切 法門ᄋᆞᆯ 잘 아라</sent>
<sent type="main" lang="chi" page="11b-12a" n="7">質直無偽，</sent>
<sent type="main" lang="kor" page="11b-12a" n="7">고다 거츤 줄 ^ 업스며</sent>
<sent type="main" lang="chi" page="12a" n="1">志念堅固。</sent>
<sent type="main" lang="kor" page="12a" n="1">ᄠᅳᆮ 念이 구더</sent>
<sent type="main" lang="chi" page="12a" n="2">如是菩薩，充滿其國。</sent>
<sent type="main" lang="kor" page="12a" n="2">이런 菩薩이 그 나라해 ᄀᆞᄃᆞᆨᄒᆞ리라</sent>
<sent type="main" lang="chi" page="12a" n="3">「舍利弗！華光佛壽十二小劫，</sent>
<sent type="main" lang="kor" page="12a" n="3">舍利弗아 華光佛ㅅ 목수믄 열두 小劫이리니</sent>
<sent type="main" lang="chi" page="12a" n="4">除為王子未作佛時。</sent>
<sent type="main" lang="kor" page="12a" n="4">王子 ᄃᆞ외야 부텨 몯 ᄃᆞ외야 이시ᇙ 저근 더니라</sent>
<sent type="main" lang="chi" page="12a" n="5">其國人民，壽八小劫。</sent>
<sent type="main" lang="kor" page="12a" n="5">그 나랏 사ᄅᆞᄆᆡ 목수믄 여듧 小劫이리라</sent>
<sent type="main" lang="chi" page="12a-12b" n="6">華光如來過十二小劫，</sent>
<sent type="main" lang="kor" page="12a-12b" n="6">華光如來 열두 小劫 디나</sent>
<sent type="main" lang="chi" page="12b" n="1">授堅滿菩薩阿耨多羅三藐三菩提記。</sent>
<sent type="main" lang="kor" page="12b" n="1">堅滿菩薩ᄋᆞᆯ 阿耨多羅三藐三菩提記ᄅᆞᆯ 授ᄒᆞ야</sent>
<sent type="main" lang="chi" page="12b" n="2">告諸比丘：</sent>
<sent type="main" lang="kor" page="12b" n="2">比丘ᄃᆞᆯᄃᆞ려 닐오ᄃᆡ</sent>
<sent type="main" lang="chi" page="12b" n="3">『是堅滿菩薩次當作佛，</sent>
<sent type="main" lang="kor" page="12b" n="3">이 堅滿菩薩이 버거 부톄 ᄃᆞ외야</sent>
<sent type="main" lang="chi" page="12b" n="4">號曰華足安行、多陀阿伽度、阿羅訶、三藐三佛陀，</sent>
<sent type="main" lang="kor" page="12b" n="4">號ᄅᆞᆯ 華足安行多陀阿伽度阿羅訶三藐三佛陀ㅣ라 ᄒᆞ리니</sent>
<sent type="main" lang="chi" page="12b-13a" n="5">其佛國土，亦復如是。</sent>
<sent type="main" lang="kor" page="12b-13a" n="5">그 부^텻 나라토 ᄯᅩ 이 ᄀᆞᆮᄒᆞ리라</sent>
<sent type="anno" lang="chi" page="13a" n="1">法華妙道本於燈明。</sent>
<sent type="anno" lang="kor" page="13a" n="1">法華妙道ㅣ 燈明ᄭᅴ 根源ᄒᆞ야</sent>
<sent type="anno" lang="chi" page="13a" n="2">傳於妙光繼於然燈。</sent>
<sent type="anno" lang="kor" page="13a" n="2">妙光ᄭᅴ 傳持ᄒᆞ야 然燈ᄭᅴ 니ᅀᅥ</sent>
<sent type="anno" lang="chi" page="13a" n="3">佛佛授手</sent>
<sent type="anno" lang="kor" page="13a" n="3">부텨와 부텨왜 소ᄂᆞᆯ 심기시며</sent>
<sent type="anno" lang="chi" page="13a" n="4">光光相續。</sent>
<sent type="anno" lang="kor" page="13a" n="4">光明과 光明괘 서르 니ᅀᆞ실ᄊᆡ</sent>
<sent type="anno" lang="chi" page="13a" n="5">故身子得之而記號華光。</sent>
<sent type="anno" lang="kor" page="13a" n="5">舍利弗이 得ᄒᆞ야 記號ᄅᆞᆯ 華光이라 ᄒᆞ니</sent>
<sent type="anno" lang="chi" page="13a" n="6">葢發明是道。使有目者共覩也。</sent>
<sent type="anno" lang="kor" page="13a" n="6">이 道ᄅᆞᆯ 發明ᄒᆞ야 눈 뒷ᄂᆞ니 모다 보게 ᄒᆞ니라</sent>
<sent type="anno" lang="chi" page="13a" n="7">堅滿得之又號華足安行。</sent>
<sent type="anno" lang="kor" page="13a" n="7">堅滿이 得ᄒᆞ야 ᄯᅩ 號ᄅᆞᆯ 華足安行이라 ᄒᆞ면</sent>
<sent type="anno" lang="chi" page="13a" n="8">則率循是道使有趾者共由也。</sent>
<sent type="anno" lang="kor" page="13a" n="8">이 道ᄅᆞᆯ 조차 발 뒷ᄂᆞ니 모다 녀게 ᄒᆞ니라</sent>
<sent type="anno" lang="chi" page="13a" n="9">至於其國菩薩。</sent>
<sent type="anno" lang="kor" page="13a" n="9">그 나랏 菩薩行애 니르러</sent>
<sent type="anno" lang="chi" page="13a-13b" n="10">行則寶華承足。則從其化者。莫不由是道也。</sent>
<sent type="anno" lang="kor" page="13a-13b" n="10">보ᄇᆡ옛 고지 바ᄅᆞᆯ 바ᄃᆞ면 그 敎化 조ᄎᆞᇙ 사ᄅᆞ미 이 道애 ^ 녀디 아니ᄒᆞ리 업스니라</sent>
<sent type="anno" lang="chi" page="13b" n="1">抑記號華足安行。取其帶果行因也。</sent>
<sent type="anno" lang="kor" page="13b" n="1">ᄯᅩ 記號ㅣ 華足安行ᄋᆞᆫ 果ᄅᆞᆯ 가져셔 因 行호ᄆᆞᆯ 取ᄒᆞ고</sent>
<sent type="anno2" lang="kor" page="13b" n="2">取ᄂᆞᆫ 가질씨니 ᄇᆞ리디 아니ᄒᆞ논 ᄠᅳ디라</sent>
<sent type="anno" lang="chi" page="13b" n="3">菩薩寶華承足。</sent>
<sent type="anno" lang="kor" page="13b" n="3">菩薩이 보ᄇᆡ옛 고지 발 바도ᄆᆞᆫ</sent>
<sent type="anno" lang="chi" page="13b" n="4">取其藉因趍果也。</sent>
<sent type="anno" lang="kor" page="13b" n="4">因을 브터 果애 가ᄆᆞᆯ 取ᄒᆞ니</sent>
<sent type="anno" lang="chi" page="13b" n="5">因果互為始終。</sent>
<sent type="anno" lang="kor" page="13b" n="5">因果ㅣ 서르 처ᅀᅥᆷ 乃終이 ᄃᆞ외야</sent>
<sent type="anno" lang="chi" page="13b" n="6">展轉不離是道。</sent>
<sent type="anno" lang="kor" page="13b" n="6">올맘 이 道애 여희디 아니호ᄆᆞᆫ</sent><!--저경을 참고하여 '이'를 관형사로 분석함-->
<sent type="anno" lang="chi" page="13b" n="7">欲續而不泯。</sent>
<sent type="anno" lang="kor" page="13b" n="7">니ᅀᅥ 긋디 아니케 코져 ᄒᆞ실ᄊᆡ</sent>
<sent type="anno" lang="chi" page="13b" n="8">故有轉記。</sent>
<sent type="anno" lang="kor" page="13b" n="8">옮겨 記ᄒᆞ샤미 잇ᄂᆞ니라</sent>
<sent type="main" lang="chi" page="13b" n="9">「舍利弗！</sent>
<sent type="main" lang="kor" page="13b" n="9">舍利弗아</sent>
<sent type="main" lang="chi" page="13b-14a" n="10">是華光佛滅度之後，正法住世三十二小劫，</sent>
<sent type="main" lang="kor" page="13b-14a" n="10">華光佛 滅度ᄒᆞᆫ 後^에 正法이 世間애 이쇼ᄆᆞᆫ 셜흔두 小劫이오</sent>
<sent type="main" lang="chi" page="14a" n="1">像法住世亦三十二小劫。」</sent>
<sent type="main" lang="kor" page="14a" n="1">像法이 世間애 이숌도 셜흔두 小劫이리라</sent>
<sent type="anno" lang="chi" page="14a" n="2">法初盛行。人能以現量體悟為正。</sent>
<sent type="anno" lang="kor" page="14a" n="2">法이 처ᅀᅥᆷ 盛히 行ᄒᆞᇙ 저긘 사ᄅᆞ미 能히 現量ᄋᆞ로 體得ᄒᆞ야 아로미 正이오</sent>
<sent type="anno2" lang="chi" page="14a" n="3">相宗明三種量。</sent><!--이하 출전: 大正新脩大藏經　第54冊 No.2131 翻譯名義集 第 5 卷 http://tripitaka.cbeta.org/mobile/index.php?index=T54n2131_005 -->
<sent type="anno2" lang="kor" page="14a" n="3">量이 세 가지니</sent>
<sent type="anno2" lang="chi" page="14a" n="4">一現量。唯約佛果起</sent>
<sent type="anno2" lang="kor" page="14a" n="4">ᄒᆞ나ᄒᆞᆫ 現量이니 佛果ᄅᆞᆯ 자바 니ᄅᆞ니라</sent>
<sent type="anno2" lang="chi" page="14a" n="5">後得智見實相理有二。</sent>
<sent type="anno2" lang="kor" page="14a" n="5">後에 得ᄒᆞᆫ 智ᄅᆞᆯ 니ᄅᆞ와다 實相理 보미 둘히 잇ᄂᆞ니</sent>
<sent type="anno2" lang="chi" page="14a-14b" n="6">一定位。</sent>
<sent type="anno2" lang="kor" page="14a-14b" n="6">ᄒᆞ나ᄒᆞᆫ ^ 定位니</sent>
<sent type="anno2" lang="chi" page="14b" n="1">定心澄湛境皆明證故名現量。</sent>
<sent type="anno2" lang="kor" page="14b" n="1">定心이 ᄆᆞᆯ가 境을 다 ᄇᆞᆯ기 證ᄒᆞᆯᄊᆡ 일후미 現量이니</sent>
<sent type="anno2" lang="chi" page="14b" n="2">現者明也。</sent>
<sent type="anno2" lang="kor" page="14b" n="2">現은 ᄇᆞᆯᄀᆞᆯ씨라</sent>
<sent type="anno2" lang="chi" page="14b" n="3">二散心現量。</sent>
<sent type="anno2" lang="kor" page="14b" n="3">둘흔 散心 現量이니</sent>
<sent type="anno2" lang="chi" page="14b" n="4">없음</sent>
<sent type="anno2" lang="kor" page="14b" n="4">散心은 흐튼 ᄆᆞᅀᆞ미라</sent>
<sent type="anno2" lang="chi" page="14b" n="5">如五識緣色等時。親明而取局</sent>
<sent type="anno2" lang="kor" page="14b" n="5">五識이 色 等 緣ᄒᆞᇙ 時節에 親히 ᄇᆞᆯ기 取ᄒᆞᄃᆞᆺ ᄒᆞ니</sent>
<sent type="anno2" lang="chi" page="14b" n="6">附境體分明顯現。</sent>
<sent type="anno2" lang="kor" page="14b" n="6">境體예 조비 브터 分明히 顯現ᄒᆞᆯ씨니</sent>
<sent type="anno2" lang="chi" page="14b" n="7">現者親也。</sent>
<sent type="anno2" lang="kor" page="14b" n="7">現은 親ᄒᆞᆯ씨라</sent>
<sent type="anno2" lang="chi" page="14b" n="8">二比量。</sent>
<sent type="anno2" lang="kor" page="14b" n="8">둘흔 比量이니</sent>
<sent type="anno2" lang="chi" page="14b" n="9">通約凡夫至等覺比量生解。</sent>
<sent type="anno2" lang="kor" page="14b" n="9">凡夫로셔 等覺애 니르리 다 자바 니ᄅᆞ니 가ᄌᆞᆯ벼 알씨니</sent>
<sent type="anno2" lang="chi" page="14b" n="10">如遠見煙比知有火。</sent>
<sent type="anno2" lang="kor" page="14b" n="10">머리셔 ᄂᆡᄅᆞᆯ 보고 블 잇ᄂᆞᆫ ᄃᆞᆯ 가ᄌᆞᆯ벼 아ᄃᆞᆺ ᄒᆞ니</sent>
<sent type="anno2" lang="chi" page="14b" n="11">雖不見火言非虛故。</sent>
<sent type="anno2" lang="kor" page="14b" n="11">비록 브를 몯 보아도 말ᄊᆞ미 虛티 아니혼 젼ᄎᆡ라</sent>
<sent type="anno2" lang="chi" page="14b-15a" n="12">없음</sent>
<sent type="anno2" lang="kor" page="14b-15a" n="12">比ᄂᆞᆫ 가ᄌᆞᆯ빌^씨라</sent>
<sent type="anno2" lang="chi" page="15a" n="1">三證言量。諸佛經教以為證。</sent>
<sent type="anno2" lang="kor" page="15a" n="1">세ᄒᆞᆫ 證言量이니 諸佛經敎로 證ᄒᆞᆯ씨라</sent>
<sent type="anno" lang="chi" page="15a" n="2">去聖逾遠。人惟以比量倣解為像。</sent>
<sent type="anno" lang="kor" page="15a" n="2">聖人 버ᅌᅳ로미 더욱 멀면 사ᄅᆞ미 오직 比量ᄋᆞ로브터 아로미 像이라</sent>
<sent type="anno" lang="chi" page="15a" n="3">正法教理行果備具。</sent>
<sent type="anno" lang="kor" page="15a" n="3">正法은 敎와 理와 行과 果왜 ᄀᆞᆺ고</sent>
<sent type="anno" lang="chi" page="15a" n="4">像法有教理行而無果。</sent>
<sent type="anno" lang="kor" page="15a" n="4">像法은 敎理行이 잇고 果ㅣ 업슬ᄊᆡ</sent>
<sent type="anno" lang="chi" page="15a" n="5">故古多聖賢得道。</sent>
<sent type="anno" lang="kor" page="15a" n="5">녜ᄂᆞᆫ 聖賢이 得道ᄒᆞ니 만터니</sent>
<sent type="anno" lang="chi" page="15a" n="6">今乃蔑聞。此正像異効也。</sent>
<sent type="anno" lang="kor" page="15a" n="6">이젠 몯 드르리소니 이 正法 像法의 效驗 달오미라</sent>
<sent type="anno" lang="chi" page="15a" n="7">及乎末法則空騰似量荒唐無實。</sent>
<sent type="anno" lang="kor" page="15a" n="7">末法의 가면 쇽절업시 似量이 ᄃᆞᆮ녀 荒唐ᄒᆞ야 實 업스니</sent>
<sent type="anno" lang="chi" page="15a" n="8">雖有教理無行果矣。</sent>
<sent type="anno" lang="kor" page="15a" n="8">비록 敎理 이셔도 行果ㅣ 업스니라</sent>
<sent type="main" lang="chi" page="15a-15b" n="9">爾時四部眾，比丘、比丘尼、優婆塞、優婆夷，</sent>
<sent type="main" lang="kor" page="15a-15b" n="9">그ᄢᅴ 四部衆 比^丘 比丘尼 優婆塞 優婆夷와</sent>
<sent type="main" lang="chi" page="15b" n="1">天、龍、夜叉、乾闥婆、阿修羅、迦樓羅、緊那羅、摩睺羅伽等大眾，</sent>
<sent type="main" lang="kor" page="15b" n="1">天 龍 夜叉 乾闥婆 阿脩羅 迦樓羅 緊那羅 摩睺羅伽 等 大衆이</sent>
<sent type="main" lang="chi" page="15b-16a" n="2">見舍利弗於佛前受阿耨多羅三藐三菩提記，</sent>
<sent type="main" lang="kor" page="15b-16a" n="2">舍利弗의 부텻 알ᄑᆡ 阿耨多羅三藐三菩提記ᄅᆞᆯ 受ᄒᆞᅀᆞᆸ^거늘 보고</sent>
<sent type="main" lang="chi" page="16a" n="1">心大歡喜，踊躍無量，</sent>
<sent type="main" lang="kor" page="16a" n="1">ᄀᆞ자ᇰ 깃거 ᄂᆞ소사</sent>
<sent type="main" lang="chi" page="16a" n="2">各各脫身所著上衣、以供養佛。</sent>
<sent type="main" lang="kor" page="16a" n="2">各各 웃옷 바사 부텨ᄭᅴ 供養ᄒᆞᅀᆞᆸ더니</sent>
<sent type="main" lang="chi" page="16a" n="3">釋提桓因、梵天王等，與無數天子，</sent>
<sent type="main" lang="kor" page="16a" n="3">釋提桓因과 梵天王 等이 無數 天子와로</sent>
<sent type="main" lang="chi" page="16a" n="4">亦以天妙衣、天曼陀羅華、摩訶曼陀羅華等，供養於佛——</sent>
<sent type="main" lang="kor" page="16a" n="4">ᄯᅩ 天妙衣와 天曼陀羅花 摩訶曼羅花ᄃᆞᆯᄒᆞ로 부텻긔 供養ᄒᆞᅀᆞᄫᆞ니</sent>
<sent type="main" lang="chi" page="16a-16b" n="5">所散天衣，住虛空中，而自迴轉；</sent>
<sent type="main" lang="kor" page="16a-16b" n="5">비훈 하^ᄂᆞᆳ 오시 虛空 中에 머므러 절로 횟돌며</sent>
<sent type="main" lang="chi" page="16b" n="1">諸天伎樂百千萬種，於虛空中一時俱作，</sent>
<sent type="main" lang="kor" page="16b" n="1">諸天 伎樂 百千萬 種이 虛空 中에셔 ᄒᆞᆫᄢᅴ 모다 ᄒᆞ며</sent>
<sent type="main" lang="chi" page="16b" n="2">雨眾天華——</sent>
<sent type="main" lang="kor" page="16b" n="2">한 天花ᄅᆞᆯ 비ᄒᆞ며</sent>
<sent type="anno" lang="chi" page="16b" n="3">衣服人之弢袠也。</sent>
<sent type="anno" lang="kor" page="16b" n="3">오ᄉᆞᆫ 사ᄅᆞᄆᆡ 弢袠이오</sent>
<sent type="anno2" lang="kor" page="16b" n="4">弢ᄂᆞᆫ 활 ᄀᆞ초ᄂᆞᆫ 거시오</sent>
<sent type="anno2" lang="kor" page="16b" n="5">袠ᄋᆞᆫ ᄂᆞᄆᆞ치니</sent>
<sent type="anno2" lang="kor" page="16b" n="6">ᄢᅳ려 ᄇᆞᆰ디 몯ᄒᆞᆫ ᄠᅳ디라</sent>
<sent type="anno" lang="chi" page="16b" n="7">性障天之弢袠也。</sent>
<sent type="anno" lang="kor" page="16b" n="7">性障ᄋᆞᆫ 하ᄂᆞᆳ 弢袠이라</sent>
<sent type="anno" lang="chi" page="16b" n="8">迴轉即迴向意也。</sent>
<sent type="anno" lang="kor" page="16b" n="8">횟도로ᄆᆞᆫ 廻向ᄒᆞᄂᆞᆫ ᄠᅳ디니</sent>
<sent type="anno" lang="chi" page="16b-17a" n="9">諸天因聞妙法</sent>
<sent type="anno" lang="kor" page="16b-17a" n="9">諸天^이 妙法 듣ᄌᆞᄫᅩᄆᆞᆯ 因ᄒᆞ야</sent>
<sent type="anno" lang="chi" page="17a" n="1">得離性障。遂迴小向大。</sent>
<sent type="anno" lang="kor" page="17a" n="1">性障ᄋᆞᆯ 여희여 져근 거슬 두르ᅘᅧ 큰 ᄃᆡ 向ᄒᆞᆯᄊᆡ</sent>
<sent type="anno" lang="chi" page="17a" n="2">是以脫衣供佛</sent>
<sent type="anno" lang="kor" page="17a" n="2">옷 바사 부텨 供養ᄒᆞᅀᆞᄫᅡ</sent>
<sent type="anno" lang="chi" page="17a" n="3">以藉其誠。</sent>
<sent type="anno" lang="kor" page="17a" n="3">精誠을 바텨</sent>
<sent type="anno" lang="chi" page="17a" n="4">表解天弢隳天袠也。</sent>
<sent type="anno" lang="kor" page="17a" n="4">天弢ᄅᆞᆯ 그르며 天袠을 ᄠᅥ러 ᄇᆞ료ᄆᆞᆯ 表ᄒᆞ니라</sent>
<sent type="anno2" lang="chi" page="17a" n="5">없음</sent>
<sent type="anno2" lang="kor" page="17a" n="5">莊周ㅣ 닐오ᄃᆡ</sent>
<sent type="anno2" lang="chi" page="17a" n="6">已化而生，又化而死。</sent><!--출전: "莊子" 知北遊 第二十二 http://www.with.org/classics_chuangtzu_ch22.html -->
<sent type="anno2" lang="kor" page="17a" n="6">ᄒᆞ마 ᄃᆞ외야 살오 ᄯᅩ ᄃᆞ외야 죽거든</sent>
<sent type="anno2" lang="chi" page="17a" n="7">生物哀之，人類悲之。</sent>
<sent type="anno2" lang="kor" page="17a" n="7">산 거시 ᄆᆞᆯᄫᅵ 너기며 사ᄅᆞ미 슬허ᄒᆞᄂᆞ니</sent>
<sent type="anno2" lang="chi" page="17a" n="8">解其天弢，墮其天帙。</sent>
<sent type="anno2" lang="kor" page="17a" n="8">天弢ᄅᆞᆯ 그르며 天袠을 ᄠᅥ러 ᄇᆞ려</sent>
<sent type="anno2" lang="chi" page="17a" n="9">紛乎宛乎，魂魄將往，</sent>
<sent type="anno2" lang="kor" page="17a" n="9">어즈러ᄫᅵ 고텨 ᄃᆞ외야 넉시 가ᇙ 저긔</sent>
<sent type="anno2" lang="chi" page="17a" n="10">乃身從之。乃大歸乎！</sent>
<sent type="anno2" lang="kor" page="17a" n="10">모미 조초미 큰 도라가미라 ᄒᆞ니라</sent>
<sent type="anno" lang="chi" page="17a" n="11">衣住空中而自迴轉。乃迴向精誠所感也。</sent>
<sent type="anno" lang="kor" page="17a" n="11">오시 空中에 머므러 절로 횟도로ᄆᆞᆫ 廻向精誠의 感호미라</sent>
<sent type="main" lang="chi" page="17b" n="1">而作是言：</sent>
<sent type="main" lang="kor" page="17b" n="1">닐오ᄃᆡ</sent>
<sent type="main" lang="chi" page="17b" n="2">「佛昔於波羅[木*奈]初轉法輪，</sent>
<sent type="main" lang="kor" page="17b" n="2">부톄 녜 波羅㮏예 처ᅀᅥᆷ 法輪을 轉ᄒᆞ시고</sent>
<sent type="main" lang="chi" page="17b" n="3">今乃復轉無上最大法輪。」</sent>
<sent type="main" lang="kor" page="17b" n="3">이제 ᄯᅩ 우 업슨 ᄆᆞᆺ 큰 法輪을 轉ᄒᆞ시ᄂᆞ다 ᄒᆞ더니</sent>
<sent type="main" lang="chi" page="17b" n="4">爾時舍利弗白佛言：</sent>
<sent type="main" lang="kor" page="17b" n="4">그ᄢᅴ 舍利弗이 부텨ᄭᅴ ᄉᆞᆯᄫᅩᄃᆡ</sent>
<sent type="main" lang="chi" page="17b" n="5">「世尊！我今無復疑悔，</sent>
<sent type="main" lang="kor" page="17b" n="5">世尊하 나ᄂᆞᆫ ᄂᆞ외야 疑悔 업서</sent>
<sent type="main" lang="chi" page="17b-18a" n="6">親於佛前得受阿耨多羅三藐三菩提記。</sent>
<sent type="main" lang="kor" page="17b-18a" n="6">親히 부텻 알ᄑᆡ 阿耨多羅三藐三菩提記^ᄅᆞᆯ 受ᄒᆞᅀᆞᄫᅡ니와</sent>
<sent type="main" lang="chi" page="18a" n="1">是諸千二百心自在者，昔住學地，</sent>
<sent type="main" lang="kor" page="18a" n="1">이 千 二百 ᄆᆞᅀᆞᆷ 自在ᄒᆞᆫ 사ᄅᆞᆷᄃᆞᆯ히 아래 學地예 이시ᇙ 저긔</sent>
<sent type="anno" lang="kor" page="18a" n="2">學地ᄂᆞᆫ ᄇᆡ호ᄂᆞᆫ 地位라</sent>
<sent type="main" lang="chi" page="18a" n="3">佛常教化言：</sent>
<sent type="main" lang="kor" page="18a" n="3">부톄 샤ᇰ녜 敎化ᄒᆞ야 니ᄅᆞ샤ᄃᆡ</sent>
<sent type="main" lang="chi" page="18a" n="4">『我法能離生老病死，究竟涅槃。』</sent>
<sent type="main" lang="kor" page="18a" n="4">내 法이 能히 生老病死ᄅᆞᆯ 여희여 究竟涅槃ᄒᆞ리라 ᄒᆞ실ᄊᆡ</sent>
<sent type="main" lang="chi" page="18a-18b" n="5">是學無學人，亦各自以離我見及有無見等謂得涅槃；</sent>
<sent type="main" lang="kor" page="18a-18b" n="5">이 學無學 사ᄅᆞᆷ도 各各 ^ 제 ᄒᆞ마 我見과 有無見 等을 여희여 涅槃ᄋᆞᆯ 得호라 ᄒᆞ더니</sent>
<sent type="main" lang="chi" page="18b" n="1">而今於世尊前聞所未聞，皆墮疑惑。</sent>
<sent type="main" lang="kor" page="18b" n="1">이제 世尊 알ᄑᆡ 몯 듣ᄌᆞᆸ던 이ᄅᆞᆯ 듣ᄌᆞᆸ고 다 疑惑애 ᄠᅥ러디옛ᄂᆞ니</sent>
<sent type="anno" lang="chi" page="18b" n="2">心自在。即無學羅漢。</sent>
<sent type="anno" lang="kor" page="18b" n="2">ᄆᆞᅀᆞᆷ 自在ᄒᆞ니ᄂᆞᆫ 無學羅漢이오</sent>
<sent type="anno" lang="chi" page="18b" n="3">學無學即小聲聞。</sent>
<sent type="anno" lang="kor" page="18b" n="3">學無學ᄋᆞᆫ 小聲聞이니</sent>
<sent type="anno" lang="chi" page="18b" n="4">昔蒙佛教自謂究竟。</sent>
<sent type="anno" lang="kor" page="18b" n="4">녜 부텻 敎化ᄅᆞᆯ 닙ᄉᆞᄫᅡ 제 究竟호라 ᄒᆞ야</sent>
<sent type="anno" lang="chi" page="18b" n="5">而息見趣寂。</sent>
<sent type="anno" lang="kor" page="18b" n="5">見을 잔쳐 寂에 갯다가</sent>
<sent type="anno" lang="chi" page="18b-19a" n="6">今聞雖說涅槃亦非真滅。</sent>
<sent type="anno" lang="kor" page="18b-19a" n="6">이제 비록 涅槃ᄋᆞᆯ 닐어도 眞實ㅅ 滅度ㅣ 아^니라 ᄒᆞ샤ᄆᆞᆯ 듣ᄌᆞᄫᆞᆯᄊᆡ</sent>
<sent type="anno" lang="chi" page="19a" n="1">是以疑惑也。</sent>
<sent type="anno" lang="kor" page="19a" n="1">疑惑ᄋᆞᆯ ᄒᆞ니라</sent>
<sent type="anno2" lang="chi" page="19a" n="2">없음</sent>
<sent type="anno2" lang="kor" page="19a" n="2">方便品 世尊ㅅ 偈예 니ᄅᆞ샤ᄃᆡ</sent><!--이하 출전: T09n0262_001 妙法蓮華經 第1卷 妙法蓮華經方便品第二 http://tripitaka.cbeta.org/T09n0262_001 -->
<sent type="anno2" lang="chi" page="19a" n="3">我為設方便，說諸盡苦道，示之以涅槃。</sent>
<sent type="anno2" lang="kor" page="19a" n="3">내 方便을 ᄒᆞ야 苦 다ᄋᆞᇙ 道ᄅᆞᆯ 닐어 涅槃ᄋᆞᆯ 뵈요니</sent>
<sent type="anno2" lang="chi" page="19a" n="4">我雖說涅槃，是亦非真滅，</sent>
<sent type="anno2" lang="kor" page="19a" n="4">내 비록 涅槃ᄋᆞᆯ 닐어도 眞實ㅅ 滅度ㅣ 아니라 ᄒᆞ시니라</sent>
<sent type="main" lang="chi" page="19a" n="5">善哉，世尊！</sent>
<sent type="main" lang="kor" page="19a" n="5">됴ᄒᆞ실쎠 世尊하</sent>
<sent type="main" lang="chi" page="19a" n="6">願為四眾說其因緣，</sent>
<sent type="main" lang="kor" page="19a" n="6">願ᄒᆞᆫᄃᆞᆫ 四衆 爲ᄒᆞ샤 그 因緣을 니ᄅᆞ샤</sent>
<sent type="main" lang="chi" page="19a" n="7">令離疑悔。」</sent>
<sent type="main" lang="kor" page="19a" n="7">疑悔ᄅᆞᆯ 여희에 ᄒᆞ쇼셔</sent>
<sent type="main" lang="chi" page="19a-19b" n="8">爾時佛告舍利弗：</sent>
<sent type="main" lang="kor" page="19a-19b" n="8">그ᄢᅴ 부톄 ^ 舍利弗ᄃᆞ려 니ᄅᆞ샤ᄃᆡ</sent>
<sent type="main" lang="chi" page="19b" n="1">「我先不言：</sent>
<sent type="main" lang="kor" page="19b" n="1">내 아래 아니 니르더니여</sent>
<sent type="main" lang="chi" page="19b" n="2">『諸佛 世尊以種種因緣、譬喻言辭方便說法，</sent>
<sent type="main" lang="kor" page="19b" n="2">諸佛 世尊이 種種 因緣과 譬喩엣 말로 方便으로 說法ᄒᆞ샤미</sent>
<sent type="main" lang="chi" page="19b" n="3">皆為阿耨多羅三藐三菩提耶？』是諸所說，</sent>
<sent type="main" lang="kor" page="19b" n="3">다 阿耨多羅三藐三菩提ᄅᆞᆯ 爲ᄒᆞ시니라 ᄒᆞ다니</sent>
<sent type="main" lang="chi" page="19b-20a" n="4">皆為化菩薩故。</sent>
<sent type="main" lang="kor" page="19b-20a" n="4">이 마리 다 菩薩 敎化ᄅᆞᆯ 爲^ᄒᆞ시논 젼ᄎᆡ라</sent>
<sent type="main" lang="chi" page="20a" n="1">然，舍利弗！</sent>
<sent type="main" lang="kor" page="20a" n="1">그러나 舍利弗아</sent>
<sent type="main" lang="chi" page="20a" n="2">今當復以譬喻更明此義，</sent>
<sent type="main" lang="kor" page="20a" n="2">이제 ᄯᅩ 譬喩로 이 ᄠᅳ들 다시 ᄇᆞᆯ교리니</sent>
<sent type="main" lang="chi" page="20a" n="3">諸有智者以譬喻得解。</sent>
<sent type="main" lang="kor" page="20a" n="3">智慧 뒷ᄂᆞ니ᄃᆞᆯ히 譬喩로 알리라</sent>
<sent type="main" lang="chi" page="20a" n="4">「舍利弗！若國邑聚落，</sent>
<sent type="main" lang="kor" page="20a" n="4">舍利弗아 國邑 聚落애</sent>
<sent type="anno" lang="kor" page="20a" n="5">邑은 ᄀᆞ올히오</sent>
<sent type="anno" lang="kor" page="20a" n="6">聚落ᄋᆞᆫ ᄆᆞᅀᆞᆯ히라</sent>
<sent type="main" lang="chi" page="20a" n="7">有大長者，</sent>
<sent type="main" lang="kor" page="20a" n="7">큰 長者ㅣ 이쇼ᄃᆡ</sent>
<sent type="main" lang="chi" page="20a" n="8">其年衰邁，財富無量，</sent>
<sent type="main" lang="kor" page="20a" n="8">나히 늙고 쳔랴ᅌᅵ 그지업고</sent>
<sent type="main" lang="chi" page="20a-20b" n="9">多有田宅及諸僮僕。</sent>
<sent type="main" lang="kor" page="20a-20b" n="9">田宅과 [宅ᄋᆞᆫ 지비라] 죠ᇰ괘 하^더니</sent>
<sent type="anno" lang="chi" page="20b" n="1">譬佛王化三界也。</sent>
<sent type="anno" lang="kor" page="20b" n="1">부톄 三界예 王 ᄃᆞ외샤 敎化ᄒᆞ샤ᄆᆞᆯ 가ᄌᆞᆯ비시니라</sent>
<sent type="anno" lang="chi" page="20b" n="2">國有邑邑有聚落。</sent>
<sent type="anno" lang="kor" page="20b" n="2">나라해 ᄀᆞ올히 잇고 ᄀᆞ올해 ᄆᆞᅀᆞᆯ히 잇ᄂᆞ니</sent>
<sent type="anno" lang="chi" page="20b" n="3">譬大千有三界。三界有六道四生。</sent>
<sent type="anno" lang="kor" page="20b" n="3">大千에 三界 잇고 三界예 六道 四生 이슈믈 가ᄌᆞᆯ비시고</sent>
<sent type="anno2" lang="chi" page="20b" n="4">四生者是胎生卵生濕生化生。是為四生。</sent><!--딱히 저경이라 할 수는 없으나 유사한 구절을 옮김. 출전: 大正新脩大藏經　第85冊 惠遠外傳 第1卷-->
<sent type="anno2" lang="kor" page="20b" n="4">四生ᄋᆞᆫ 胎生과 卵生과 濕生과 化生괘라</sent>
<sent type="anno2" lang="chi" page="20b" n="5">없음</sent>
<sent type="anno2" lang="kor" page="20b" n="5">卵ᄋᆞᆫ 알히오 濕은 저즐씨라</sent>
<sent type="anno" lang="chi" page="20b" n="6">大長者譬如來。為一切世間之父。</sent>
<sent type="anno" lang="kor" page="20b" n="6">큰 長者ᄂᆞᆫ 如來 一切 世間앳 아비샨 주를 가ᄌᆞᆯ비시고</sent>
<sent type="anno" lang="chi" page="20b" n="7">其年衰邁譬應緣已久欲般涅槃也。</sent>
<sent type="anno" lang="kor" page="20b" n="7">나 늘구믄 應緣이 ᄒᆞ마 오라샤 般涅槃호려 ᄒᆞ샤ᄆᆞᆯ 가ᄌᆞᆯ비시고</sent>
<sent type="anno" lang="chi" page="20b-21a" n="8">財富無量譬無量知見之法財。</sent>
<sent type="anno" lang="kor" page="20b-21a" n="8">쳔^랴ᅌᅵ 그지업수믄 無量 知見엣 法 쳔랴ᅌᆞᆯ 가ᄌᆞᆯ비시고</sent>
<sent type="anno" lang="chi" page="21a" n="1">多有田宅譬方便智慧之福田。</sent>
<sent type="anno" lang="kor" page="21a" n="1">田宅 만히 두ᄆᆞᆫ 方便智慧옛 福바ᄐᆞᆯ 가ᄌᆞᆯ비시고</sent>
<sent type="anno" lang="chi" page="21a" n="2">僮僕譬慈悲無倦以佑助正道。</sent>
<sent type="anno" lang="kor" page="21a" n="2">죠ᅌᆞᆫ 慈悲 게으르디 아니ᄒᆞ샤 正道ᄅᆞᆯ 도ᄋᆞ샤</sent>
<sent type="anno" lang="chi" page="21a" n="3">(僮僕譬慈悲無倦以佑助正道。) 從事群機。</sent><!--괄호는 입력자가 넣음-->
<sent type="anno" lang="kor" page="21a" n="3">여러 機예 조차 일ᄒᆞ샤ᄆᆞᆯ 가ᄌᆞᆯ비시니라</sent>
<sent type="main" lang="chi" page="21a" n="4">其家廣大，唯有一門，</sent>
<sent type="main" lang="kor" page="21a" n="4">그 지비 넙고 쿠ᄃᆡ 다ᄆᆞᆫ ᄒᆞᆫ 門이오</sent>
<sent type="main" lang="chi" page="21a" n="5">多諸人眾，一百、二百乃至五百人，止住其中。</sent>
<sent type="main" lang="kor" page="21a" n="5">사ᄅᆞ미 만ᄒᆞ야 一百 二百 五百 사ᄅᆞ매 니르리 그ᅌᅦ 잇더라</sent>
<sent type="anno" lang="chi" page="21a" n="6">譬五趣苦聚也。</sent>
<sent type="anno" lang="kor" page="21a" n="6">五趣의 受苦 모도ᄆᆞᆯ 가ᄌᆞᆯ비시니라</sent>
<sent type="anno" lang="chi" page="21a" n="7">家譬三界。</sent>
<sent type="anno" lang="kor" page="21a" n="7">지븐 三界ᄅᆞᆯ 가ᄌᆞᆯ비시고</sent>
<sent type="anno" lang="chi" page="21a-21b" n="8">一門譬一乘出離之道。</sent>
<sent type="anno" lang="kor" page="21a-21b" n="8">ᄒᆞᆫ 門^ᄋᆞᆫ 一乘 여희여 나ᇙ 道理ᄅᆞᆯ 가ᄌᆞᆯ비시고</sent>
<sent type="anno" lang="chi" page="21b" n="1">五百人譬五趣眾生。</sent>
<sent type="anno" lang="kor" page="21b" n="1">五百 사ᄅᆞᄆᆞᆫ 五趣 衆生ᄋᆞᆯ 가ᄌᆞᆯ비시니</sent>
<sent type="anno" lang="chi" page="21b" n="2">言一百二百者。自人天次第而數也。</sent>
<sent type="anno" lang="kor" page="21b" n="2">一百 二百이라 니ᄅᆞ샤ᄆᆞᆫ 人天 次第ᄅᆞᆯ 브터 혜시니라</sent>
<sent type="main" lang="chi" page="21b" n="3">堂閣朽故，牆壁隤落，</sent>
<sent type="main" lang="kor" page="21b" n="3">堂閣이 ᄂᆞᆯ가 담과 ᄇᆞᄅᆞᆷ괘 므르드르며</sent>
<sent type="main" lang="chi" page="21b" n="4">柱根腐敗，梁棟傾危，</sent>
<sent type="main" lang="kor" page="21b" n="4">긷 불휘 석고 보히며 ᄆᆞᆯ리 기울어늘ᅀᅡ</sent>
<sent type="main" lang="chi" page="21b" n="5">周匝俱時歘然火起，焚燒舍宅。</sent>
<sent type="main" lang="kor" page="21b" n="5">휫두루 ᄒᆞᆫᄢᅴ 믄득 브리 니러 舍宅이 븓더니</sent>
<sent type="anno" lang="chi" page="21b" n="6">譬身老苦逼也。</sent>
<sent type="anno" lang="kor" page="21b" n="6">모미 늘거 受苦ㅣ 다와도ᄆᆞᆯ 가ᄌᆞᆯ비시니라</sent>
<sent type="anno" lang="chi" page="21b" n="7">家有堂閣舍宅。</sent>
<sent type="anno" lang="kor" page="21b" n="7">지븨 堂閣 舍宅이 잇고</sent>
<sent type="anno" lang="chi" page="21b-22a" n="8">舍宅有墻壁柱根梁揀。</sent>
<sent type="anno" lang="kor" page="21b-22a" n="8">舍宅애 담^과 ᄇᆞᄅᆞᆷ과 긷 불휘와 보콰 ᄆᆞᄅᆞ왜 잇ᄂᆞ니</sent><!--영인본에서 '잇ᄂᆞ니'의 'ᄂᆞ'는 '노'를 교정한 것으로 보임. 'ᄂᆞ'가 적절하다고 판단하여 'ᄂᆞ'로 입력함-->
<sent type="anno" lang="chi" page="22a" n="1">皆朽腐將傾而不可居。</sent>
<sent type="anno" lang="kor" page="22a" n="1">다 서거 기우러 사디 몯호ᄆᆞᆫ</sent>
<sent type="anno" lang="chi" page="22a" n="2">譬三界有五陰眾生。</sent>
<sent type="anno" lang="kor" page="22a" n="2">三界예 五陰 衆生이 잇고</sent>
<sent type="anno" lang="chi" page="22a" n="3">眾生有四大命根。支體</sent>
<sent type="anno" lang="kor" page="22a" n="3">衆生이 四大 命根 支體 잇ᄂᆞ니</sent>
<sent type="anno" lang="chi" page="22a" n="4">皆變異速壞而不可保。</sent>
<sent type="anno" lang="kor" page="22a" n="4">다 變ᄒᆞ야 ᄲᆞᆯ리 허러 믿디 몯호ᄆᆞᆯ 가ᄌᆞᆯ비시니라</sent>
<sent type="anno" lang="chi" page="22a" n="5">然且於中競造惡業。</sent>
<sent type="anno" lang="kor" page="22a" n="5">ᄯᅩ 그ᅌᅥ긔 모딘 業을 난겻 지ᅀᅥ</sent>
<sent type="anno" lang="chi" page="22a" n="6">為五欲財利生死悲惱之所燒煑。</sent>
<sent type="anno" lang="kor" page="22a" n="6">五欲財利와 [財ᄂᆞᆫ 쳔랴ᇰ이라] 生死悲惱ᄋᆡ ᄉᆞ로미 ᄃᆞ외야</sent>
<sent type="anno" lang="chi" page="22a" n="7">天上人間無能免者。</sent>
<sent type="anno" lang="kor" page="22a" n="7">天上 人間애 免ᄒᆞ리 업슬ᄊᆡ</sent>
<sent type="anno" lang="chi" page="22a" n="8">故曰周帀俱時歘然火起。</sent>
<sent type="anno" lang="kor" page="22a" n="8">휫두루 ᄒᆞᆫᄢᅴ 믄득 브리 니다 ᄒᆞ시니라</sent>
<sent type="main" lang="chi" page="22a-22b" n="9">長者諸子，若十、二十，或至三十，在此宅中。</sent>
<sent type="main" lang="kor" page="22a-22b" n="9">長者ㅣ 아ᄃᆞ^리 열히며 스믈히며 셜흐네 니르리 그 집 소배 잇더니</sent>
<sent type="anno" lang="chi" page="22b" n="1">言五百人。又言諸子者。</sent>
<sent type="anno" lang="kor" page="22b" n="1">五百 사ᄅᆞᆷ 니ᄅᆞ시고 ᄯᅩ 아ᄃᆞᆯᄃᆞᆯ 니ᄅᆞ샤ᄆᆞᆫ</sent>
<sent type="anno" lang="chi" page="22b" n="2">人則汎舉群生。</sent>
<sent type="anno" lang="kor" page="22b" n="2">사ᄅᆞᄆᆞᆫ 群生ᄋᆞᆯ 니ᄅᆞ시고</sent>
<sent type="anno2" lang="kor" page="22b" n="3">群ᄋᆞᆫ 무리라</sent>
<sent type="anno" lang="chi" page="22b" n="4">子則特舉從化者。</sent>
<sent type="anno" lang="kor" page="22b" n="4">아ᄃᆞᄅᆞᆫ 敎化 조ᄍᆞᆸᄂᆞ니ᄅᆞᆯ 特別히 드러 니ᄅᆞ시니라</sent>
<sent type="anno" lang="chi" page="22b" n="5">若十指菩薩子。</sent>
<sent type="anno" lang="kor" page="22b" n="5">열흔 菩薩ᄋᆞᆯ 니ᄅᆞ시고</sent>
<sent type="anno" lang="chi" page="22b" n="6">二十三十指二乘子。</sent>
<sent type="anno" lang="kor" page="22b" n="6">스믈 셜흐는 二乘을 니ᄅᆞ시니라</sent>
<sent type="anno" lang="chi" page="22b" n="7">前於五趣言百。</sent>
<sent type="anno" lang="kor" page="22b" n="7">알ᄑᆡ 五趣예 오ᄂᆞᆯ 니ᄅᆞ시고</sent>
<sent type="anno" lang="chi" page="22b" n="8">此於三乘言十者。</sent>
<sent type="anno" lang="kor" page="22b" n="8">이 三乘에 열흘 니ᄅᆞ샤ᄆᆞᆫ</sent>
<sent type="anno" lang="chi" page="22b-23a" n="9">以五趣眾生從三乘之化者。十一而已。</sent>
<sent type="anno" lang="kor" page="22b-23a" n="9">五趣 衆生이 三乘 敎^化 조ᄍᆞᄫᆞ리 열헤 ᄒᆞ나 ᄯᆞᄅᆞ미라</sent>
<sent type="main" lang="chi" page="23a" n="1">長者見是大火從四面起，即大驚怖，</sent>
<sent type="main" lang="kor" page="23a" n="1">長者ㅣ 이 큰 브리 四面에 닐어늘 보고 ᄀᆞ자ᇰ 두리여</sent>
<sent type="anno" lang="chi" page="23a" n="2">譬觀六道苦起大悲心。</sent>
<sent type="anno" lang="kor" page="23a" n="2">六道ㅅ 受苦 보시고 大悲心 니ᄅᆞ와ᄃᆞ샤ᄆᆞᆯ 가ᄌᆞᆯ비시니라</sent>
<sent type="anno" lang="chi" page="23a" n="3">四面即生老病死四相。為眾苦之本。</sent>
<sent type="anno" lang="kor" page="23a" n="3">四面은 生老病死 四相이 한 受苦ㅅ 根源이라</sent>
<sent type="main" lang="chi" page="23a" n="4">而作是念：『我雖能於此所燒之門安隱得出，</sent>
<sent type="main" lang="kor" page="23a" n="4">너교ᄃᆡ 내 비록 能히 블 븓ᄂᆞᆫ 門애 便安히 나고도</sent>
<sent type="main" lang="chi" page="23a" n="5">而諸子等，於火宅內樂著嬉戲，</sent>
<sent type="main" lang="kor" page="23a" n="5">아ᄃᆞᆯᄃᆞᆯᄒᆞᆫ 火宅 안해 노ᄅᆞᄉᆞᆯ 즐겨</sent>
<sent type="main" lang="chi" page="23a-23b" n="6">不覺不知、不驚不怖，</sent>
<sent type="main" lang="kor" page="23a-23b" n="6">아디 몯ᄒᆞ며 두^리디 아니ᄒᆞ야</sent>
<sent type="main" lang="chi" page="23b" n="1">火來逼身，苦痛切己，</sent>
<sent type="main" lang="kor" page="23b" n="1">브리 모매 다와다 셟고도</sent>
<sent type="main" lang="chi" page="23b" n="2">心不厭患，</sent>
<sent type="main" lang="kor" page="23b" n="2">ᄆᆞᄉᆞ매 슬히 아니 너겨</sent>
<sent type="main" lang="chi" page="23b" n="3">無求出意。』</sent>
<sent type="main" lang="kor" page="23b" n="3">나ᇙ ᄠᅳ디 업도다 ᄒᆞ더라</sent>
<sent type="anno" lang="chi" page="23b" n="4">所燒之門安隱得出。</sent>
<sent type="anno" lang="kor" page="23b" n="4">블 븓ᄂᆞᆫ 門애 便安히 나ᄆᆞᆫ</sent>
<sent type="anno" lang="chi" page="23b" n="5">譬佛於生死苦永盡。憂患不能襲也。</sent>
<sent type="anno" lang="kor" page="23b" n="5">부톄 生死ㅅ 受苦ㅣ 기리 다아 시름 업스샤ᄆᆞᆯ 가ᄌᆞᆯ비시고</sent>
<sent type="anno" lang="chi" page="23b" n="6">諸子樂著不覺不怖。</sent>
<sent type="anno" lang="kor" page="23b" n="6">아ᄃᆞᆯᄃᆞᆯ히 즐겨 아디 몯ᄒᆞ며 두리디 아니호ᄆᆞᆫ</sent>
<sent type="anno" lang="chi" page="23b" n="7">譬深著世樂無有慧心。</sent>
<sent type="anno" lang="kor" page="23b" n="7">世間樂애 기피 著ᄒᆞ야 慧心이 업서</sent>
<sent type="anno" lang="chi" page="23b" n="8">徒見得忘形見利忘真。</sent><!--이하 생략된 내용: 火宅之人皆如是也。-->
<sent type="anno" lang="kor" page="23b" n="8">ᄒᆞᆫ갓 利ᄅᆞᆯ 보고 眞ᄋᆞᆯ 니조ᄆᆞᆯ 가ᄌᆞᆯ비시니라</sent>
<sent type="main" lang="chi" page="23b" n="9">「舍利弗！是長者作是思惟：</sent>
<sent type="main" lang="kor" page="23b" n="9">舍利弗아 이 長者ㅣ 너교ᄃᆡ</sent>
<sent type="main" lang="chi" page="23b-24a" n="10">『我身手有力，</sent>
<sent type="main" lang="kor" page="23b-24a" n="10">내 몸과 손괘 히^미 이셔</sent>
<sent type="main" lang="chi" page="24a" n="1">當以衣裓、若以机案，從舍出之。』</sent>
<sent type="main" lang="kor" page="24a" n="1">衣裓이어나 几案ᄋᆞ로 내요리라 ᄒᆞ다가</sent>
<sent type="anno" lang="chi" page="24a" n="2">없음</sent>
<sent type="anno" lang="kor" page="24a" n="2">案ᄋᆞᆫ 床이라</sent>
<sent type="main" lang="chi" page="24a" n="3">復更思惟：</sent>
<sent type="main" lang="kor" page="24a" n="3">ᄯᅩ 다시 ᄉᆞ라ᇰ호ᄃᆡ</sent>
<sent type="main" lang="chi" page="24a" n="4">『是舍唯有一門，而復狹小。</sent>
<sent type="main" lang="kor" page="24a" n="4">다ᄆᆞᆫ ᄒᆞᆫ 門이오 조ᄇᆞ니</sent>
<sent type="anno" lang="chi" page="24a" n="5">沈思救焚之方也。</sent>
<sent type="anno" lang="kor" page="24a" n="5">블 救호ᇙ 道ᄅᆞᆯ 기피 ᄉᆞ라ᇰᄒᆞ니</sent>
<sent type="anno" lang="chi" page="24a" n="6">謂恃身手有力</sent>
<sent type="anno" lang="kor" page="24a" n="6">몸과 손과 힘 이슈믈 믿고</sent>
<sent type="anno" lang="chi" page="24a" n="7">顧幼稚之微。</sent>
<sent type="anno" lang="kor" page="24a" n="7">져믄 아ᄒᆡᄅᆞᆯ 도라보아</sent>
<sent type="anno" lang="chi" page="24a" n="8">欲以衣裓密扶而出之。</sent>
<sent type="anno" lang="kor" page="24a" n="8">衣裓으로 ᄀᆞᄆᆞ니 ᄢᅧ내어나</sent>
<sent type="anno" lang="chi" page="24a" n="9">或以几案憑挈而出之。</sent>
<sent type="anno" lang="kor" page="24a" n="9">几案ᄋᆞ로 지여 드러내요리라 ᄒᆞ다가</sent>
<sent type="anno" lang="chi" page="24a" n="10">又思其門狹小不可用此。</sent>
<sent type="anno" lang="kor" page="24a" n="10">ᄯᅩ ᄉᆞ라ᇰ호ᄃᆡ 門이 조바 이ᄅᆞᆯ 몯 ᄡᅳ릴ᄊᆡ</sent>
<sent type="anno" lang="chi" page="24a" n="11">但以殷勤方便引而出之也。</sent>
<sent type="anno" lang="kor" page="24a" n="11">오직 브즈러니 方便으로 ᅘᅧ 내요리라 ᄒᆞ니</sent>
<sent type="anno" lang="chi" page="24a-24b" n="12">此譬三七思惟設教之意。</sent>
<sent type="anno" lang="kor" page="24a-24b" n="12">이ᄂᆞᆫ 三七日ᄋᆞᆯ 敎化 펴ᄆᆞᆯ ᄉᆞ라ᇰᄒᆞ더신 ᄠᅳ들 가ᄌᆞᆯ비^시고</sent>
<sent type="anno2" lang="chi" page="24b" n="1">없음</sent>
<sent type="anno2" lang="kor" page="24b" n="1">方便品 世尊ㅅ 偈예 니ᄅᆞ샤ᄃᆡ</sent>
<sent type="anno2" lang="chi" page="24b" n="2">我始坐道場，觀樹</sent>
<sent type="anno2" lang="kor" page="24b" n="2">내 처ᅀᅥᆷ 道場애 안자 즘게 보며</sent>
<sent type="anno2" lang="chi" page="24b" n="3">亦經行，於三七日中，思惟如是事，</sent>
<sent type="anno2" lang="kor" page="24b" n="3">ᄯᅩ 두루 ᄃᆞᆮ녀 三七日ᄋᆞᆯ ᄉᆞ라ᇰ호ᄃᆡ</sent>
<sent type="anno2" lang="chi" page="24b" n="4">我所得智慧，微妙最第一。</sent>
<sent type="anno2" lang="kor" page="24b" n="4">내 得혼 智慧 微妙호미 ᄆᆞᆺ 第一이니</sent>
<sent type="anno2" lang="chi" page="24b" n="5">眾生諸根鈍，著樂癡所盲，</sent>
<sent type="anno2" lang="kor" page="24b" n="5">衆生ᄋᆞᆫ 諸根이 鈍ᄒᆞ야 樂癡所盲애 著ᄒᆞ얫ᄂᆞ니</sent>
<sent type="anno3" lang="chi" page="24b" n="6">없음</sent>
<sent type="anno3" lang="kor" page="24b" n="6">樂癡所盲ᄋᆞᆫ 迷惑 즐교ᄆᆡ 눈 멀운 배라 혼 ᄠᅳ디라</sent>
<sent type="anno2" lang="chi" page="24b" n="7">如斯之等類，云何而可度？</sent>
<sent type="anno2" lang="kor" page="24b" n="7">이런 무를 엇뎨 ᄒᆞ야 濟度ᄒᆞ려뇨 ᄒᆞ다라 ᄒᆞ시니라</sent>
<sent type="anno" lang="chi" page="25a" n="1">身手全體譬如來知見力無所畏。</sent>
<sent type="anno" lang="kor" page="25a" n="1">몸과 손과ᄂᆞᆫ 온 體니 如來ㅅ 知見과 力과 無所畏ᄅᆞᆯ 가ᄌᆞᆯ비시고</sent>
<sent type="anno" lang="chi" page="25a" n="2">衣裓密用譬有大神力。</sent>
<sent type="anno" lang="kor" page="25a" n="2">衣裓은 ᄀᆞᄆᆞᆫᄒᆞᆫ 用이니 큰 神力 겨샤ᄆᆞᆯ 가ᄌᆞᆯ비시고</sent>
<sent type="anno" lang="chi" page="25a" n="3">几案可憑譬智慧力。</sent>
<sent type="anno" lang="kor" page="25a" n="3">几案은 비길 거시니 智慧力을 가ᄌᆞᆯ비시고</sent>
<sent type="anno" lang="chi" page="25a" n="4">其門狹小譬二乘心劣不堪此法。</sent>
<sent type="anno" lang="kor" page="25a" n="4">門 조보ᄆᆞᆫ 二乘의 ᄆᆞᄉᆞ미 사오나ᄫᅡ 이 法 이긔디 몯호ᄆᆞᆯ 가ᄌᆞᆯ비시니</sent>
<sent type="anno" lang="chi" page="25a" n="5">故後文云。</sent>
<sent type="anno" lang="kor" page="25a" n="5">그럴ᄊᆡ 아래 니ᄅᆞ샤ᄃᆡ</sent>
<sent type="anno" lang="chi" page="25a" n="6">若我但以神力及智慧力。</sent>
<sent type="anno" lang="kor" page="25a" n="6">ᄒᆞ다가 내 다ᄆᆞᆫ 神力과 智慧力으로</sent>
<sent type="anno" lang="chi" page="25a" n="7">讚如來知見力無所畏者。</sent>
<sent type="anno" lang="kor" page="25a" n="7">如來ㅅ 知見과 力과 無所畏ᄅᆞᆯ 讚歎ᄒᆞ면</sent>
<sent type="anno" lang="chi" page="25a" n="8">眾生不能以是得度。</sent>
<sent type="anno" lang="kor" page="25a" n="8">衆生이 일로 得度 몯ᄒᆞ리라 ᄒᆞ시니</sent>
<sent type="anno" lang="chi" page="25a" n="9">故但以方便拔濟之也。</sent>
<sent type="anno" lang="kor" page="25a" n="9">그럴ᄊᆡ 方便으로 ᄲᅡᅘᅧ 濟度ᄒᆞ시ᄂᆞ니라</sent>
<sent type="main" lang="chi" page="25a-25b" n="10">諸子幼稚，未有所識，</sent>
<sent type="main" lang="kor" page="25a-25b" n="10">아ᄃᆞᆯᄃᆞᆯ히 져^머 아논 이리 업서</sent>
<sent type="main" lang="chi" page="25b" n="1">戀著戲處，</sent>
<sent type="main" lang="kor" page="25b" n="1">노ᄂᆞᆫ ᄯᅡᄒᆞᆯ ᄉᆞ라ᇰᄒᆞ야</sent>
<sent type="main" lang="chi" page="25b" n="2">或當墮落，為火所燒。</sent>
<sent type="main" lang="kor" page="25b" n="2">시혹 ᄠᅥ러디여 브레 ᄉᆞᆯ이리로소니</sent>
<sent type="main" lang="chi" page="25b" n="3">我當為說怖畏之事，</sent>
<sent type="main" lang="kor" page="25b" n="3">내 므ᅀᅴ여ᄫᅳᆫ 이를 닐오ᄃᆡ</sent>
<sent type="main" lang="chi" page="25b" n="4">此舍已燒，</sent>
<sent type="main" lang="kor" page="25b" n="4">이 지비 ᄒᆞ마 븓ᄂᆞ니</sent>
<sent type="main" lang="chi" page="25b" n="5">宜時疾出，</sent>
<sent type="main" lang="kor" page="25b" n="5">이제 어셔 나</sent>
<sent type="main" lang="chi" page="25b" n="6">無令為火之所燒害。』作是念已，</sent>
<sent type="main" lang="kor" page="25b" n="6">브레 ᄉᆞᆯ이디 말라 호리라 ᄒᆞ고</sent>
<sent type="main" lang="chi" page="25b" n="7">如所思惟，具告諸子，汝等速出。</sent>
<sent type="main" lang="kor" page="25b" n="7">그 야ᅌᆞ로 닐어 너희ᄃᆞᆯ히 ᄲᆞᆯ리 나라 ᄒᆞ니</sent>
<sent type="main" lang="chi" page="25b" n="8">父雖憐愍、善言誘喻，</sent>
<sent type="main" lang="kor" page="25b" n="8">아비ᅀᅡ 비록 어엿비 너겨 이든 말로 달애야도</sent>
<sent type="main" lang="chi" page="25b-26a" n="9">而諸子等樂著嬉戲，</sent>
<sent type="main" lang="kor" page="25b-26a" n="9">아ᄃᆞᆯᄃᆞᆯ히 노ᄅᆞ새 ^ 맛드러</sent>
<sent type="main" lang="chi" page="26a" n="1">不肯信受，不驚不畏，</sent>
<sent type="main" lang="kor" page="26a" n="1">고디 아니 드러 저티 아니ᄒᆞ야</sent>
<sent type="main" lang="chi" page="26a" n="2">了無出心；</sent>
<sent type="main" lang="kor" page="26a" n="2">날 ᄆᆞᅀᆞ미 곧 업스며</sent>
<sent type="main" lang="chi" page="26a" n="3">亦復不知何者是火？何者為舍？云何為失？</sent>
<sent type="main" lang="kor" page="26a" n="3">ᄯᅩ 어늬 브린 도ᇰ 어늬 지빈 도ᇰ 어늬 왼 도ᇰ 몰라</sent><!--띄어쓰기 재검토 필요-->
<sent type="main" lang="chi" page="26a" n="4">但東西走戲，</sent>
<sent type="main" lang="kor" page="26a" n="4">이녁 뎌녁 ᄃᆞᆮ녀 노ᄅᆞᆺᄒᆞ고</sent>
<sent type="main" lang="chi" page="26a" n="5">視父而已。</sent>
<sent type="main" lang="kor" page="26a" n="5">아비ᄅᆞᆯ 볼 ᄯᆞᄅᆞ미러라</sent>
<sent type="anno" lang="chi" page="26a" n="6">譬眾生為貪欲所迷。</sent>
<sent type="anno" lang="kor" page="26a" n="6">衆生이 貪欲ᄋᆡ 어리오미 ᄃᆞ외야</sent>
<sent type="anno" lang="chi" page="26a" n="7">雖遭大苦不以為患。</sent>
<sent type="anno" lang="kor" page="26a" n="7">비록 큰 受苦ᄅᆞᆯ 맛나도 시름 아니ᄒᆞ야</sent>
<sent type="anno" lang="chi" page="26a" n="8">躭湎既甚。</sent>
<sent type="anno" lang="kor" page="26a" n="8">맛드로미 ᄒᆞ마 甚ᄒᆞ야</sent>
<sent type="anno" lang="chi" page="26a" n="9">不知何者是苦何者是身云何為貪。</sent>
<sent type="anno" lang="kor" page="26a" n="9">어늬 受苦ㅣ며 어늬 모미며 어늬 貪인고 몰라</sent>
<sent type="anno" lang="chi" page="26a" n="10">但迷己</sent>
<sent type="anno" lang="kor" page="26a" n="10">오직 모ᄆᆞᆯ 몰라</sent>
<sent type="anno" lang="chi" page="26a" n="11">逐物火馳不返。</sent>
<sent type="anno" lang="kor" page="26a" n="11">物을 조차 도라오디 아니ᄒᆞ야</sent>
<sent type="anno" lang="chi" page="26a-26b" n="12">雖值佛法</sent>
<sent type="anno" lang="kor" page="26a-26b" n="12">비록 佛法을 맛^나도</sent>
<sent type="anno" lang="chi" page="26b" n="1">不從其化。</sent>
<sent type="anno" lang="kor" page="26b" n="1">敎化ᄅᆞᆯ 조ᄍᆞᆸ디 아니ᄒᆞ야</sent>
<sent type="anno" lang="chi" page="26b" n="2">特視之而已。</sent>
<sent type="anno" lang="kor" page="26b" n="2">볼 ᄯᆞᄅᆞ민 ᄃᆞᆯ 가ᄌᆞᆯ비시니라</sent>
<sent type="main" lang="chi" page="26b" n="3">「爾時長者即作是念：</sent>
<sent type="main" lang="kor" page="26b" n="3">그ᄢᅴ 長者ㅣ 너교ᄃᆡ</sent>
<sent type="main" lang="chi" page="26b" n="4">『此舍已為大火所燒，</sent>
<sent type="main" lang="kor" page="26b" n="4">이 지비 ᄒᆞ마 큰 브리 븓ᄂᆞ니</sent>
<sent type="main" lang="chi" page="26b" n="5">我及諸子若不時出，必為所焚。</sent>
<sent type="main" lang="kor" page="26b" n="5">나와 아ᄃᆞᆯᄃᆞᆯ콰 이제 아니 나면 다ᇰ다ᅌᅵ ᄉᆞᆯ이리오소니</sent>
<sent type="main" lang="chi" page="26b" n="6">我今當設方便，</sent>
<sent type="main" lang="kor" page="26b" n="6">내 方便을 ᄒᆞ야</sent>
<sent type="main" lang="chi" page="26b" n="7">令諸子等得免斯害。』</sent>
<sent type="main" lang="kor" page="26b" n="7">아ᄃᆞᆯᄃᆞᆯ히 이 害ᄅᆞᆯ 버서나긔 호리라</sent>
<sent type="main" lang="chi" page="26b" n="8">父知諸子先心各有所好</sent>
<sent type="main" lang="kor" page="26b" n="8">아비 아ᄃᆞᆯᄃᆞᆯᄒᆡ ᄆᆞᄉᆞ매 제여곰 맛드논 거슬 아라</sent>
<sent type="main" lang="chi" page="26b-27a" n="9">種種珍玩奇異之物，情必樂著，</sent>
<sent type="main" lang="kor" page="26b-27a" n="9">種種 珍玩^앳 奇異ᄒᆞᆫ 거슬 ᄠᅳ데 다ᇰ다ᅌᅵ 즐기리라 ᄒᆞ야</sent>
<sent type="main" lang="chi" page="27a" n="1">而告之言：</sent>
<sent type="main" lang="kor" page="27a" n="1">닐오ᄃᆡ</sent>
<sent type="anno" lang="kor" page="27a" n="2">珍ᄋᆞᆫ 보ᄇᆡ오 玩ᄋᆞᆫ 놀일씨니</sent>
<sent type="anno" lang="kor" page="27a" n="3">맛드러 가져 놀씨라</sent>
<sent type="anno" lang="kor" page="27a" n="4">奇異ᄂᆞᆫ 奇特히 다ᄅᆞᆯ씨라</sent>
<sent type="main" lang="chi" page="27a" n="5">『汝等所可玩好，希有難得，</sent>
<sent type="main" lang="kor" page="27a" n="5">너희 玩好ᄅᆞᆯ 어두미 쉽디 몯ᄒᆞ니</sent>
<sent type="main" lang="chi" page="27a" n="6">汝若不取，後必憂悔。</sent>
<sent type="main" lang="kor" page="27a" n="6">네 아니 가지면 後에 뉘읏브리라</sent>
<sent type="main" lang="chi" page="27a" n="7">如此種種羊車、鹿車、牛車，今在門外，</sent>
<sent type="main" lang="kor" page="27a" n="7">이런 種種앳 羊車 鹿車 牛車ㅣ 이제 門 밧긔 잇ᄂᆞ니</sent>
<sent type="main" lang="chi" page="27a-27b" n="8">可以遊戲。</sent>
<sent type="main" lang="kor" page="27a-27b" n="8">어루 노녀 노ᄅᆞᆺᄒᆞ^리니</sent>
<sent type="main" lang="chi" page="27b" n="1">汝等於此火宅、宜速出來，</sent>
<sent type="main" lang="kor" page="27b" n="1">너희 이 블 븓ᄂᆞᆫ 지븨 ᄲᆞᆯ리 나오라</sent>
<sent type="main" lang="chi" page="27b" n="2">隨汝所欲，皆當與汝。』</sent>
<sent type="main" lang="kor" page="27b" n="2">네 欲ᄋᆞᆯ 조차 다 주리라</sent>
<sent type="anno" lang="chi" page="27b" n="3">徒令速出</sent>
<sent type="anno" lang="kor" page="27b" n="3">ᄒᆞᆫ갓 ᄲᆞᆯ리 나라 ᄒᆞ면</sent>
<sent type="anno" lang="chi" page="27b" n="4">則怫其所欲。既不能化故</sent>
<sent type="anno" lang="kor" page="27b" n="4">제 欲애 거슬ᄧᅥ 能히 化티 몯ᄒᆞ릴ᄊᆡ</sent>
<sent type="anno" lang="chi" page="27b" n="5">順其所欲而化之。</sent>
<sent type="anno" lang="kor" page="27b" n="5">제 欲ᄋᆞᆯ 조차 化ᄒᆞ니라</sent>
<sent type="anno" lang="chi" page="27b" n="6">長者亦自恐被焚者。</sent>
<sent type="anno" lang="kor" page="27b" n="6">長者ㅣ ᄯᅩ 제 ᄉᆞᆯ이ᇙ가 저호ᄆᆞᆫ</sent>
<sent type="anno" lang="chi" page="27b" n="7">譬佛示身三界</sent>
<sent type="anno" lang="kor" page="27b" n="7">부톄 三界예 모ᄆᆞᆯ 뵈샤</sent>
<sent type="anno" lang="chi" page="27b" n="8">與民同患也。</sent>
<sent type="anno" lang="kor" page="27b" n="8">百姓과 ᄒᆞᆫ가지로 시름ᄒᆞ샤ᄆᆞᆯ 가ᄌᆞᆯ비시니라</sent>
<sent type="anno" lang="chi" page="27b" n="9">知子所好等者。</sent>
<sent type="anno" lang="kor" page="27b" n="9">아ᄃᆞᄅᆡ 맛드논 것 아다 혼 말ᄃᆞᆯᄒᆞᆫ</sent>
<sent type="anno" lang="chi" page="27b" n="10">譬知諸眾生有種種欲。</sent>
<sent type="anno" lang="kor" page="27b" n="10">衆生ᄃᆞᆯᄒᆡ 種種 欲ᄋᆞᆯ 아ᄅᆞ샤</sent>
<sent type="anno" lang="chi" page="27b" n="11">隨其本性方便說三也。</sent>
<sent type="anno" lang="kor" page="27b" n="11">本性을 조차 方便으로 三乘 니ᄅᆞ샤ᄆᆞᆯ 가ᄌᆞᆯ비시니라</sent>
<sent type="anno" lang="chi" page="27b" n="12">車表果法。不屬三界。</sent>
<sent type="anno" lang="kor" page="27b" n="12">술위ᄂᆞᆫ 果法을 表ᄒᆞ니 三界예 븓디 아니ᄒᆞᆯᄊᆡ</sent>
<sent type="anno" lang="chi" page="27b-28a" n="13">故云今在門外。</sent>
<sent type="anno" lang="kor" page="27b-28a" n="13">門 바ᄭᅴ 잇다 ᄒᆞ시니라</sent>
<sent type="anno" lang="chi" page="28a" n="1">可以遊戲者。</sent>
<sent type="anno" lang="kor" page="28a" n="1">어루 노녀 노ᄅᆞᆺᄒᆞ리라 호ᄆᆞᆫ</sent>
<sent type="anno" lang="chi" page="28a" n="2">喻法樂可以自娛也。</sent>
<sent type="anno" lang="kor" page="28a" n="2">法樂이 어루 제 즐기ᇙ ᄃᆞᆯ 가ᄌᆞᆯ비시니라</sent>
<sent type="anno" lang="chi" page="28a" n="3">牛正服乘之大力者。</sent>
<sent type="anno" lang="kor" page="28a" n="3">쇼ᄂᆞᆫ 술위 메ᄂᆞᆫ 큰 히미니</sent>
<sent type="anno" lang="chi" page="28a" n="4">正譬大根以任大乘。</sent>
<sent type="anno" lang="kor" page="28a" n="4">大根의 大乘 맛도ᄆᆞᆯ 正히 가ᄌᆞᆯ비시고</sent>
<sent type="anno" lang="chi" page="28a" n="5">羊鹿非可服乘。</sent>
<sent type="anno" lang="kor" page="28a" n="5">羊과 사ᄉᆞᆷ과ᄂᆞᆫ 술위 메ᇙ 거시 아니라</sent>
<sent type="anno" lang="chi" page="28a" n="6">徒以像牛為幼稚玩好之具。</sent>
<sent type="anno" lang="kor" page="28a" n="6">ᄒᆞᆫ갓 쇼ᄅᆞᆯ 잇내야 아ᄒᆡ 玩好앳 거시 ᄃᆞ외니</sent>
<sent type="anno" lang="chi" page="28a" n="7">權譬小根以任小乘。</sent><!--이하 생략된 내용: 知羊鹿非可服乘徒為玩好之具。-->
<sent type="anno" lang="kor" page="28a" n="7">小根의 小乘 맛도ᄆᆞᆯ 權으로 가ᄌᆞᆯ비시니라</sent>
<sent type="anno" lang="chi" page="28a" n="8">即知二乘不足致道。</sent>
<sent type="anno" lang="kor" page="28a" n="8">이러면 二乘이ᅀᅡ 道理 닐위디 몯ᄒᆞ야</sent><!--영인본에서 '이러면'의 '이'는 'ᅌᅵ'로도 볼 가능성이 있으나 '이'로 판단하여 입력함-->
<sent type="anno" lang="chi" page="28a" n="9">徒為戲論之法而已。</sent>
<sent type="anno" lang="kor" page="28a" n="9">ᄒᆞᆫ갓 롱담 議論앳 法ᄯᆞᄅᆞ민 ᄃᆞᆯ 알리로다</sent>
<sent type="main" lang="chi" page="28a-28b" n="10">爾時諸子聞父所說珍玩之物，適其願故，</sent>
<sent type="main" lang="kor" page="28a-28b" n="10">그ᄢᅴ 아ᄃᆞᆯᄃᆞᆯ히 아ᄇᆡ 니ᄅᆞ논 珍玩앳 거시 제 願에 마ᄌᆞᆫ ^ 고ᄃᆞᆯ 듣고</sent>
<sent type="main" lang="chi" page="28b" n="1">心各勇銳，</sent>
<sent type="main" lang="kor" page="28b" n="1">ᄆᆞᅀᆞᄆᆞᆯ ᄂᆞᆯ카ᄫᅵ 머거</sent>
<sent type="main" lang="chi" page="28b" n="2">互相推排，競共馳走，爭出火宅。</sent>
<sent type="main" lang="kor" page="28b" n="2">서르 미리왇고 ᄃᆞ토아 火宅애 나니라</sent>
<sent type="anno" lang="chi" page="28b" n="3">譬隨根利鈍</sent>
<sent type="anno" lang="kor" page="28b" n="3">根의 ᄂᆞᆯ카ᄫᆞ며 鈍호ᄆᆞᆯ 조차</sent>
<sent type="anno" lang="chi" page="28b" n="4">決擇三乘以求出離。</sent>
<sent type="anno" lang="kor" page="28b" n="4">三乘ᄋᆞᆯ ᄀᆞᆯᄒᆞ야 여희여 나기 求호ᄆᆞᆯ 가ᄌᆞᆯ비시니라</sent>
<sent type="main" lang="chi" page="28b" n="5">是時長者見諸子等安隱得出，</sent>
<sent type="main" lang="kor" page="28b" n="5">이ᄢᅴ 長者ㅣ 아ᄃᆞᆯᄃᆞᆯᄒᆡ 便安히 나</sent>
<sent type="main" lang="chi" page="28b" n="6">皆於四衢道中露地而坐，</sent>
<sent type="main" lang="kor" page="28b" n="6">네 거릿 긼 가온ᄃᆡ ᄯᅡ해 안자</sent>
<sent type="main" lang="chi" page="28b" n="7">無復障礙，</sent>
<sent type="main" lang="kor" page="28b" n="7">ᄂᆞ외야 ᄀᆞ린 것 업순 고ᄃᆞᆯ 보고</sent>
<sent type="main" lang="chi" page="28b" n="8">其心泰然，歡喜踊躍。</sent>
<sent type="main" lang="kor" page="28b" n="8">ᄆᆞᅀᆞ미 便安ᄒᆞ야 깃거ᄒᆞ더라</sent>
<sent type="anno" lang="chi" page="28b-29a" n="9">乍喜諸子脫苦也。</sent>
<sent type="anno" lang="kor" page="28b-29a" n="9">아ᄃᆞᆯᄃᆞᆯᄒᆡ 受苦 ^ 버수믈 자ᇝ간 깃거ᄒᆞ니라</sent>
<sent type="anno" lang="chi" page="29a" n="1">四衢露坐等。</sent>
<sent type="anno" lang="kor" page="29a" n="1">네 거리예 한ᄃᆡ 안조ᄆᆞᆫ</sent>
<sent type="anno" lang="chi" page="29a" n="2">譬依四諦造偏空</sent>
<sent type="anno" lang="kor" page="29a" n="2">四諦ᄅᆞᆯ 브터 偏空애 나ᅀᅡ가고</sent>
<sent type="anno2" lang="kor" page="29a" n="3">偏空ᄋᆞᆫ 기우루 뷜씨라</sent>
<sent type="anno" lang="chi" page="29a" n="4">而不知進也。</sent>
<sent type="anno" lang="kor" page="29a" n="4">더 나ᅀᅡ가기 몰로ᄆᆞᆯ 가ᄌᆞᆯ비시니라</sent>
<sent type="main" lang="chi" page="29a" n="5">時諸子等各白父言：</sent>
<sent type="main" lang="kor" page="29a" n="5">그제 아ᄃᆞᆯᄃᆞᆯ히 各各 아ᄇᆡ게 닐오ᄃᆡ</sent>
<sent type="main" lang="chi" page="29a" n="6">『父先所許玩好之具，羊車、鹿車、牛車，</sent>
<sent type="main" lang="kor" page="29a" n="6">아바님 주려 ᄒᆞ시던 玩好앳 것 羊車 鹿車 牛車를</sent>
<sent type="main" lang="chi" page="29a-29b" n="7">願時賜與。』</sent>
<sent type="main" lang="kor" page="29a-29b" n="7">願ᄒᆞᆫᄃᆞᆫ 이제 주쇼셔 ᄒᆞ^더라</sent>
<sent type="anno" lang="chi" page="29b" n="1">諸子出宅就父索車。</sent>
<sent type="anno" lang="kor" page="29b" n="1">지븨 나고 술위 求호ᄆᆞᆫ</sent>
<sent type="anno" lang="chi" page="29b" n="2">譬因獲三乘之利。遂執三乘之果。</sent>
<sent type="anno" lang="kor" page="29b" n="2">三乘利ᄅᆞᆯ 얻고 三乘果 자보ᄆᆞᆯ 가ᄌᆞᆯ비시니라</sent>
<sent type="main" lang="chi" page="29b" n="3">「舍利弗！爾時長者各賜諸子等一大車，</sent>
<sent type="main" lang="kor" page="29b" n="3">舍利弗아 그ᄢᅴ 長者ㅣ 아ᄃᆞᆯᄃᆞᆯᄒᆞᆯ 各各 ᄒᆞᆫ가짓 큰 술위를 주니</sent>
<sent type="anno" lang="chi" page="29b" n="4">譬說三之後等示一乘。</sent>
<sent type="anno" lang="kor" page="29b" n="4">三乘 니르신 後에 골오 一乘ᄋᆞᆯ 뵈샤</sent>
<sent type="anno" lang="chi" page="29b" n="5">使知無二無三。</sent>
<sent type="anno" lang="kor" page="29b" n="5">二乘 三乘 업슨 ᄃᆞᆯ 알의 ᄒᆞ샤ᄆᆞᆯ 가ᄌᆞᆯ비시니</sent>
<sent type="anno" lang="chi" page="29b" n="6">即廢權立實也。</sent>
<sent type="anno" lang="kor" page="29b" n="6">權 廢코 實 셰샤미라</sent>
<sent type="main" lang="chi" page="29b" n="7">其車高廣，</sent>
<sent type="main" lang="kor" page="29b" n="7">그 술위 놉고 너브며</sent>
<sent type="main" lang="chi" page="29b" n="8">眾寶莊校，</sent>
<sent type="main" lang="kor" page="29b" n="8">한 보ᄇᆡ로 ᄭᅮ미며</sent>
<sent type="main" lang="chi" page="29b" n="9">周匝欄楯，</sent>
<sent type="main" lang="kor" page="29b" n="9">欄楯이 둘어 잇고</sent>
<sent type="main" lang="chi" page="29b-30a" n="10">四面懸鈴；</sent>
<sent type="main" lang="kor" page="29b-30a" n="10">四面에 ^ 바ᅌᅩᆯ ᄃᆞᆯ오</sent>
<sent type="main" lang="chi" page="30a" n="1">又於其上張設幰蓋，</sent>
<sent type="main" lang="kor" page="30a" n="1">그 우희 幰蓋 펴고</sent>
<sent type="anno" lang="kor" page="30a" n="2">幰은 술위 우희 편 기비라</sent>
<sent type="main" lang="chi" page="30a" n="3">亦以珍奇雜寶而嚴飾之，</sent>
<sent type="main" lang="kor" page="30a" n="3">ᄯᅩ 珍奇雜寶로 싁싀기 ᄭᅮ미고</sent>
<sent type="main" lang="chi" page="30a" n="4">寶繩絞絡，</sent>
<sent type="main" lang="kor" page="30a" n="4">보ᄇᆡ옛 노ᄒᆞᆯ 섯얽고</sent>
<sent type="main" lang="chi" page="30a" n="5">垂諸華纓，</sent>
<sent type="main" lang="kor" page="30a" n="5">빗난 瓔珞ᄋᆞᆯ 드리우며</sent>
<sent type="main" lang="chi" page="30a" n="6">重敷綩綖，</sent>
<sent type="main" lang="kor" page="30a" n="6">보ᄃᆞ라ᄫᆞᆫ 돗ᄀᆞᆯ 겨펴 ᄭᆞᆯ오</sent>
<sent type="main" lang="chi" page="30a" n="7">安置丹枕。</sent>
<sent type="main" lang="kor" page="30a" n="7">블근 벼개ᄅᆞᆯ 이대 노코</sent>
<sent type="main" lang="chi" page="30a" n="8">駕以白牛，</sent>
<sent type="main" lang="kor" page="30a" n="8">ᄒᆡᆫ 쇼ᄅᆞᆯ 메우니</sent>
<sent type="main" lang="chi" page="30a" n="9">膚色充潔，</sent>
<sent type="main" lang="kor" page="30a" n="9">ᄉᆞᇙ지고 비치 조코</sent>
<sent type="main" lang="chi" page="30a" n="10">形體姝好，有大筋力，</sent>
<sent type="main" lang="kor" page="30a" n="10">야ᇰᄌᆡ 됴코 히미 세오</sent>
<sent type="main" lang="chi" page="30a" n="11">行步平正，</sent>
<sent type="main" lang="kor" page="30a" n="11">거르믈 平正히 걷고</sent>
<sent type="main" lang="chi" page="30a-30b" n="12">其疾如風；</sent>
<sent type="main" lang="kor" page="30a-30b" n="12">ᄲᆞᆯ^로미 ᄇᆞᄅᆞᆷ ᄀᆞᆮ고</sent>
<sent type="main" lang="chi" page="30b" n="1">又多僕從而侍衛之。</sent>
<sent type="main" lang="kor" page="30b" n="1">ᄯᅩ 한 죠ᅌᅵ 侍衛ᄒᆞ니</sent>
<sent type="anno" lang="chi" page="30b" n="2">車譬一乘。</sent>
<sent type="anno" lang="kor" page="30b" n="2">술위ᄂᆞᆫ 一乘을 가ᄌᆞᆯ비시고</sent>
<sent type="anno" lang="chi" page="30b" n="3">牛譬大根。</sent>
<sent type="anno" lang="kor" page="30b" n="3">쇼ᄂᆞᆫ 大根을 가ᄌᆞᆯ비시고</sent>
<sent type="anno" lang="chi" page="30b" n="4">餘表一乘大根之德用也。</sent>
<sent type="anno" lang="kor" page="30b" n="4">년근 一乘 大根의 德用ᄋᆞᆯ 表ᄒᆞ시니라</sent>
<sent type="anno" lang="chi" page="30b" n="5">其車高廣者。</sent>
<sent type="anno" lang="kor" page="30b" n="5">그 술위 놉고 너부ᄆᆞᆫ</sent>
<sent type="anno" lang="chi" page="30b" n="6">高出三乘</sent>
<sent type="anno" lang="kor" page="30b" n="6">노피 三乘에 소사나고</sent>
<sent type="anno" lang="chi" page="30b" n="7">廣攝九部也。</sent>
<sent type="anno" lang="kor" page="30b" n="7">너비 九部ᄅᆞᆯ 모도자ᄇᆞᆯ씨라</sent>
<sent type="anno2" lang="chi" page="30b" n="8">小乘九者。十二部中。除彼授記無問自說及以方廣。</sent><!--정확히 대응되지는 않지만 비슷한 내용을 지닌 것을 옮김. 출전: T44n1851_001 大乘義章 第1卷 http://tripitaka.cbeta.org/T44n1851_001 -->
<sent type="anno2" lang="kor" page="30b" n="8">九部ᄂᆞᆫ 十二部애 方廣과 自說와 授記와 말오 小乘 九部ㅣ라</sent>
<sent type="anno2" lang="chi" page="30b" n="9">없음</sent>
<sent type="anno2" lang="kor" page="30b" n="9">自說은 무르리 업시 ᄌᆞ걔 니ᄅᆞ실씨라</sent>
<sent type="anno" lang="chi" page="30b" n="10">眾寶譬萬行。</sent>
<sent type="anno" lang="kor" page="30b" n="10">한 보ᄇᆡᄂᆞᆫ 萬行ᄋᆞᆯ 가ᄌᆞᆯ비시고</sent>
<sent type="anno" lang="chi" page="30b" n="11">欄楯譬總持。</sent>
<sent type="anno" lang="kor" page="30b" n="11">欄楯은 揔持ᄅᆞᆯ 가ᄌᆞᆯ비시고</sent>
<sent type="anno2" lang="kor" page="30b-31a" n="12">揔持ᄂᆞᆫ 모도잡다 혼 마리니 陀羅尼라</sent>
<sent type="anno" lang="chi" page="31a" n="1">懸鈴譬四辨之下化。</sent>
<sent type="anno" lang="kor" page="31a" n="1">바ᇰ올 ᄃᆞ로ᄆᆞᆫ 四辯才ᄋᆡ 敎化 ᄂᆞ리오ᄆᆞᆯ 가ᄌᆞᆯ비시고</sent>
<sent type="anno" lang="chi" page="31a" n="2">幰葢譬慈悲之普覆。</sent>
<sent type="anno" lang="kor" page="31a" n="2">幰蓋ᄂᆞᆫ 慈悲 너비 두푸믈 가ᄌᆞᆯ비시고</sent>
<sent type="anno" lang="chi" page="31a" n="3">雜寶譬眾善所以嚴慈悲也。</sent>
<sent type="anno" lang="kor" page="31a" n="3">雜寶ᄂᆞᆫ 한 善으로 慈悲 ᄭᅮ뮤ᄆᆞᆯ 가ᄌᆞᆯ비시고</sent>
<sent type="anno" lang="chi" page="31a" n="4">寶繩譬四誓所以固慈悲也。</sent>
<sent type="anno" lang="kor" page="31a" n="4">보ᄇᆡ옛 노ᄒᆞᆫ 四弘誓로 慈悲 구튜ᄆᆞᆯ 가ᄌᆞᆯ비시고</sent>
<sent type="anno" lang="chi" page="31a" n="5">垂諸華瓔則外布妙因聯續如瓔。</sent>
<sent type="anno" lang="kor" page="31a" n="5">華瓔 드리우ᄆᆞᆫ 妙因을 밧긔 펴 니ᅀᅮ미 瓔珞 ᄀᆞᆮ고</sent>
<sent type="anno" lang="chi" page="31a" n="6">重敷婉筵則內弘忍力柔軟如筵。</sent>
<sent type="anno" lang="kor" page="31a" n="6">보ᄃᆞ라ᄫᆞᆫ 돗 겨펴 ᄭᆞ로ᄆᆞᆫ 忍力을 안해 너펴 보ᄃᆞ라ᄫᅩ미 돗 ᄀᆞᆮ고</sent>
<sent type="anno" lang="chi" page="31a" n="7">安置丹枕者。使心冥覺觀而默處是道也。</sent>
<sent type="anno" lang="kor" page="31a" n="7">블근 벼개 이대 노호ᄆᆞᆫ ᄆᆞᅀᆞ미 覺觀애 어우러 이 道애 ᄌᆞᆷᄌᆞᆷ히 이슈미오</sent>
<sent type="anno" lang="chi" page="31a-31b" n="8">駕以白牛者。非純一大根不堪此乘也。</sent>
<sent type="anno" lang="kor" page="31a-31b" n="8">ᄒᆡᆫ 쇼 메우ᄆᆞᆫ 純^一ᄒᆞᆫ 大根곳 아니면 이 乘을 이긔디 몯ᄒᆞ리라</sent>
<sent type="anno" lang="chi" page="31b" n="1">膚色充潔得其所養而無染也。</sent>
<sent type="anno" lang="kor" page="31b" n="1">ᄉᆞᆯ히 지고 비치 조호ᄆᆞᆫ 츄ᄆᆞᆯ 得ᄒᆞ야 더러ᄫᅮ미 업슬씨오</sent>
<sent type="anno" lang="chi" page="31b" n="2">形體姝好全其所賦而無惡也。</sent>
<sent type="anno" lang="kor" page="31b" n="2">야ᇰᄌᆡ 됴호ᄆᆞᆫ 타 난 거슬 올와 구주미 업슬씨오</sent><!--영인본에서 '야ᇰᄌᆡ'는 '아ᇰᄌᆡ'로 나타나나 문맥에 따라 수정하여 입력함-->
<sent type="anno" lang="chi" page="31b" n="3">有大筋力譬堪任大事。</sent>
<sent type="anno" lang="kor" page="31b" n="3">힘 세요ᄆᆞᆫ 큰 이ᄅᆞᆯ 어루 맛도ᄆᆞᆯ ᄀᆞᄌᆞᆯ비시고</sent>
<sent type="anno" lang="chi" page="31b" n="4">行步平正譬允蹈大方。</sent>
<sent type="anno" lang="kor" page="31b" n="4">거르미 平正호ᄆᆞᆫ 큰 道ᄅᆞᆯ 眞實로 ᄇᆞᆯᄫᅩᄆᆞᆯ 가ᄌᆞᆯ비시고</sent>
<sent type="anno" lang="chi" page="31b" n="5">其疾如風譬一念頓造。</sent>
<sent type="anno" lang="kor" page="31b" n="5">ᄲᆞᆯ로미 ᄇᆞᄅᆞᆷ ᄀᆞᆮ호ᄆᆞᆫ 念에 ᄠᆞ로 나ᅀᅡ가ᄆᆞᆯ 가ᄌᆞᆯ비시고</sent>
<sent type="anno" lang="chi" page="31b" n="6">又多僕從譬方便利生助道之事。</sent>
<sent type="anno" lang="kor" page="31b" n="6">죠ᇰ 하ᄆᆞᆫ 方便으로 衆生 利ᄒᆞ며 道理 돕ᄂᆞᆫ 이ᄅᆞᆯ 가ᄌᆞᆯ비시니</sent>
<sent type="anno" lang="chi" page="31b" n="7">總而譬之。</sent>
<sent type="anno" lang="kor" page="31b" n="7">모도아 가ᄌᆞᆯ비건댄</sent>
<sent type="anno" lang="chi" page="31b" n="8">即後所謂諸佛禪定解脫等娛樂之具。</sent>
<sent type="anno" lang="kor" page="31b" n="8">아래 니ᄅᆞ샨 諸佛ㅅ 禪定解脫 等 娛樂호ᇙ 거시</sent>
<sent type="anno" lang="chi" page="31b-32a" n="9">一相一種淨妙之樂也。</sent>
<sent type="anno" lang="kor" page="31b-32a" n="9">ᄒᆞᆫ 相이며 ᄒᆞᆫ 가짓 조코 微妙ᄒᆞᆫ 樂^이라 ᄒᆞ샤미라</sent>
<sent type="anno" lang="chi" page="32a" n="1">없음</sent>
<sent type="anno" lang="kor" page="32a" n="1">娛는 즐길씨라</sent>
<sent type="main" lang="chi" page="32a" n="2">所以者何？</sent>
<sent type="main" lang="kor" page="32a" n="2">엇뎨어뇨 ᄒᆞ란ᄃᆡ</sent>
<sent type="main" lang="chi" page="32a" n="3">是大長者財富無量，種種諸藏悉皆充溢，</sent>
<sent type="main" lang="kor" page="32a" n="3">이 큰 長者ㅣ 쳔랴ᅌᅵ 그지업서 種種 藏ᄃᆞᆯ해 다 ᄀᆞᄃᆞ기 넘ᄣᅵ거늘</sent>
<sent type="main" lang="chi" page="32a" n="4">而作是念：</sent>
<sent type="main" lang="kor" page="32a" n="4">ᄆᆞᅀᆞ매 너교ᄃᆡ</sent>
<sent type="main" lang="chi" page="32a" n="5">『我財物無極，不應以下劣小車與諸子等。</sent>
<sent type="main" lang="kor" page="32a" n="5">내 쳔랴ᅌᅵ 그지업스니 사오나ᄫᆞᆫ 져근 술위로 아ᄃᆞᆯᄃᆞᆯᄒᆞᆯ 주미 몯ᄒᆞ리라</sent>
<sent type="anno" lang="chi" page="32a" n="6">譬如來有無量知見力無所畏諸佛法藏。</sent>
<sent type="anno" lang="kor" page="32a" n="6">如來 無量 知見과 力과 無所畏와 諸佛 法藏ᄋᆞᆯ 두겨샤</sent>
<sent type="anno" lang="chi" page="32a-32b" n="7">能與眾生大乘之法。</sent>
<sent type="anno" lang="kor" page="32a-32b" n="7">能히 衆生ᄋᆡ게 大乘法 주샤ᄆᆞᆯ 가^ᄌᆞᆯ비시니라</sent>
<sent type="main" lang="chi" page="32b" n="1">今此幼童，皆是吾子，愛無偏黨。</sent>
<sent type="main" lang="kor" page="32b" n="1">이 아ᄒᆡ 다 내 아ᄃᆞ리라 ᄉᆞ라ᇰ이 기운 ᄃᆡ 업거든</sent>
<sent type="main" lang="chi" page="32b" n="2">我有如是七寶大車，其數無量，</sent>
<sent type="main" lang="kor" page="32b" n="2">내 七寶大車를 그지업시 뒷노니</sent>
<sent type="main" lang="chi" page="32b" n="3">應當等心各各與之，不宜差別。</sent>
<sent type="main" lang="kor" page="32b" n="3">고ᄅᆞᆫ ᄆᆞᅀᆞᄆᆞ로 各各 주디ᄫᅵ 달이 호미 몯ᄒᆞ리라</sent>
<sent type="anno" lang="chi" page="32b" n="4">譬諸眾生皆是我子。等與大乘。</sent>
<sent type="anno" lang="kor" page="32b" n="4">衆生ᄃᆞᆯ히 다 내 아ᄃᆞ리라 ᄒᆞᆫ가지로 大乘을 주어</sent>
<sent type="anno" lang="chi" page="32b" n="5">不令有人獨得滅度。</sent>
<sent type="anno" lang="kor" page="32b" n="5">아뫼나 ᄒᆞ오ᅀᅡ 滅度 得디 아니케 호리라 ᄒᆞ샤ᄆᆞᆯ 가ᄌᆞᆯ비시니라</sent>
<sent type="main" lang="chi" page="32b" n="6">所以者何？</sent>
<sent type="main" lang="kor" page="32b" n="6">엇뎨어뇨 ᄒᆞ란ᄃᆡ</sent>
<sent type="main" lang="chi" page="32b" n="7">以我此物，周給一國</sent>
<sent type="main" lang="kor" page="32b" n="7">내 이거스로 ᄒᆞᆫ 나라ᄒᆞᆯ 다 주어도</sent>
<sent type="main" lang="chi" page="33a" n="1">猶尚不匱，</sent>
<sent type="main" lang="kor" page="33a" n="1">오히려 모ᄌᆞ라디 아니ᄒᆞ리어니</sent>
<sent type="main" lang="chi" page="33a" n="2">何況諸子！』</sent>
<sent type="main" lang="kor" page="33a" n="2">ᄒᆞᄆᆞᆯ며 아ᄃᆞᆯᄃᆞᆯ히ᄯᆞ녀</sent>
<sent type="main" lang="chi" page="33a" n="3">是時諸子各乘大車，</sent>
<sent type="main" lang="kor" page="33a" n="3">그ᄢᅴ 아ᄃᆞᆯᄃᆞᆯ히 各各 큰 술위 ᄐᆞ고</sent>
<sent type="main" lang="chi" page="33a" n="4">得未曾有，</sent>
<sent type="main" lang="kor" page="33a" n="4">녜 업던 이ᄅᆞᆯ 得ᄒᆞ야</sent>
<sent type="main" lang="chi" page="33a" n="5">非本所望。</sent>
<sent type="main" lang="kor" page="33a" n="5">本來 ᄇᆞ라던 배 아니라 ᄒᆞ더라</sent>
<sent type="main" lang="chi" page="33a" n="6">「舍利弗！於汝意云何，</sent>
<sent type="main" lang="kor" page="33a" n="6">舍利弗아 네 ᄠᅳ덴 엇더뇨</sent>
<sent type="main" lang="chi" page="33a" n="7">是長者等與諸子珍寶大車，</sent>
<sent type="main" lang="kor" page="33a" n="7">이 長者ㅣ 보ᄇᆡ옛 큰 술위로 아ᄃᆞᆯᄃᆞᆯᄒᆞᆯ 골오 주니</sent>
<sent type="main" lang="chi" page="33a" n="8">寧有虛妄不？」</sent>
<sent type="main" lang="kor" page="33a" n="8">虛妄타 ᄒᆞ려 몯ᄒᆞ려</sent>
<sent type="anno" lang="chi" page="33a-33b" n="9">問許三而賜一。</sent>
<sent type="anno" lang="kor" page="33a-33b" n="9">세 가^지ᄅᆞᆯ 주리라 ᄒᆞ고 ᄒᆞᆫ가지ᄅᆞᆯ 주미</sent>
<sent type="anno" lang="chi" page="33b" n="1">猶始權而終實。</sent>
<sent type="anno" lang="kor" page="33b" n="1">처ᅀᅥᆷ 權ᄒᆞ시고 乃終애 實ᄒᆞ샤미 ᄀᆞᆮᄒᆞ니</sent>
<sent type="anno" lang="chi" page="33b" n="2">始終相違</sent>
<sent type="anno" lang="kor" page="33b" n="2">처ᅀᅥᆷ과 乃終괘 서르 어긜ᄊᆡ</sent>
<sent type="anno" lang="chi" page="33b" n="3">涉虗妄不</sent>
<sent type="anno" lang="kor" page="33b" n="3">虛妄ᄒᆞ녀 아니ᄒᆞ녀 무르시니라</sent>
<sent type="main" lang="chi" page="33b" n="4">舍利弗言：</sent>
<sent type="main" lang="kor" page="33b" n="4">舍利弗이 ᄉᆞᆯᄫᅩᄃᆡ</sent>
<sent type="main" lang="chi" page="33b" n="5">「不也，世尊！</sent>
<sent type="main" lang="kor" page="33b" n="5">몯ᄒᆞ리ᅌᅵ다 世尊하</sent>
<sent type="main" lang="chi" page="33b" n="6">是長者但令諸子得免火難，全其軀命，</sent>
<sent type="main" lang="kor" page="33b" n="6">이 長者ㅣ 오직 아ᄃᆞᆯᄃᆞᆯᄒᆞᆯ 火難ᄋᆞᆯ 免ᄒᆞ야 몸 목수믈 올오게 ᄒᆞ야도</sent>
<sent type="main" lang="chi" page="33b" n="7">非為虛妄。</sent>
<sent type="main" lang="kor" page="33b" n="7">虛妄이 아니 ᄃᆞ외리니</sent>
<sent type="main" lang="chi" page="33b" n="8">何以故？</sent>
<sent type="main" lang="kor" page="33b" n="8">엇뎨어뇨 ᄒᆞ란ᄃᆡ</sent>
<sent type="main" lang="chi" page="33b-34a" n="9">若全身命，</sent>
<sent type="main" lang="kor" page="33b-34a" n="9">몸 목수ᄆᆞᆯ 올오^면</sent>
<sent type="main" lang="chi" page="34a" n="1">便為已得玩好之具，</sent>
<sent type="main" lang="kor" page="34a" n="1">곧 ᄒᆞ마 玩好앳 거슬 得혼디니</sent>
<sent type="main" lang="chi" page="34a" n="2">況復方便於彼火宅而拔濟之。</sent>
<sent type="main" lang="kor" page="34a" n="2">ᄒᆞᄆᆞᆯ며 ᄯᅩ 方便으로 뎌 火宅애 ᄲᅡᅘᅧ 濟度호미ᄯᆞ니ᅌᅵᆺ가</sent>
<sent type="anno" lang="chi" page="34a" n="3">以全身命為得玩好者。</sent>
<sent type="anno" lang="kor" page="34a" n="3">몸 목숨 올오ᄆᆞ로 玩好 得호미라 호ᄆᆞᆫ</sent>
<sent type="anno" lang="chi" page="34a" n="4">身之可玩固甚於物。</sent>
<sent type="anno" lang="kor" page="34a" n="4">모ᄆᆡ ᄉᆞ라ᇰᄒᆞᄫᅩ미 物두고 甚ᄒᆞ니라</sent>
<sent type="anno" lang="chi" page="34a" n="5">葢身為道本。</sent>
<sent type="anno" lang="kor" page="34a" n="5">모미 道ㅅ 미티라</sent>
<sent type="anno" lang="chi" page="34a" n="6">本全則道全。</sent>
<sent type="anno" lang="kor" page="34a" n="6">미티 올면 道ㅣ 올릴ᄊᆡ</sent>
<sent type="anno" lang="chi" page="34a" n="7">所以至人常遺物抱道。</sent>
<sent type="anno" lang="kor" page="34a" n="7">至極ᄒᆞᆫ 사ᄅᆞᄆᆞᆫ 샤ᇰ녜 物을 ᄇᆞ리고 道ᄅᆞᆯ 아니</sent>
<sent type="anno" lang="chi" page="34a" n="8">以全身養生。</sent>
<sent type="anno" lang="kor" page="34a" n="8">모ᄆᆞᆯ 올와 生ᄋᆞᆯ 치거든</sent>
<sent type="anno" lang="chi" page="34a" n="9">而火宅之人唯物之玩。</sent>
<sent type="anno" lang="kor" page="34a" n="9">火宅앳 사ᄅᆞᄆᆞᆫ 오직 物을 ᄉᆞ라ᇰᄒᆞ야</sent>
<sent type="anno" lang="chi" page="34a" n="10">不自貴愛。</sent>
<sent type="anno" lang="kor" page="34a" n="10">제 모ᄆᆞᆯ 貴히 너겨 ᄃᆞᆺ디 아니ᄒᆞᆯᄊᆡ</sent>
<sent type="anno" lang="chi" page="34a" n="11">故此警之耳。</sent>
<sent type="anno" lang="kor" page="34a" n="11">이ᅌᅥ긔 ᄭᆡ오시니라</sent>
<sent type="main" lang="chi" page="34b" n="1">世尊！</sent>
<sent type="main" lang="kor" page="34b" n="1">世尊하</sent>
<sent type="main" lang="chi" page="34b" n="2">若是長者，乃至不與最小一車，</sent>
<sent type="main" lang="kor" page="34b" n="2">ᄒᆞ다가 이 長者ㅣ ᄆᆞᆺ 져근 ᄒᆞᆫ 술위ᄅᆞᆯ 주디 아니호매 니르러도</sent>
<sent type="main" lang="chi" page="34b" n="3">猶不虛妄。</sent>
<sent type="main" lang="kor" page="34b" n="3">오히려 虛妄티 아니ᄒᆞ리니</sent>
<sent type="main" lang="chi" page="34b" n="4">何以故？</sent>
<sent type="main" lang="kor" page="34b" n="4">엇뎨어뇨 ᄒᆞ란ᄃᆡ</sent>
<sent type="main" lang="chi" page="34b" n="5">是長者先作是意：</sent>
<sent type="main" lang="kor" page="34b" n="5">이 長者ㅣ 몬져 너교ᄃᆡ</sent>
<sent type="main" lang="chi" page="34b" n="6">『我以方便令子得出。』</sent>
<sent type="main" lang="kor" page="34b" n="6">내 方便으로 아ᄃᆞ리 나게 호려 ᄒᆞ니</sent>
<sent type="main" lang="chi" page="34b" n="7">以是因緣，無虛妄也。</sent>
<sent type="main" lang="kor" page="34b" n="7">이 因緣으로 虛妄이 업스니ᅌᅵ다</sent>
<sent type="main" lang="chi" page="34b-35a" n="8">何況長者自知財富無量，</sent>
<sent type="main" lang="kor" page="34b-35a" n="8">ᄒᆞᄆᆞᆯ며 長者ㅣ 쳔랴ᇰ ^ 그지업슨 ᄃᆞᆯ 아라</sent>
<sent type="main" lang="chi" page="35a" n="1">欲饒益諸子，等與大車。」</sent>
<sent type="main" lang="kor" page="35a" n="1">아ᄃᆞᆯᄃᆞᆯᄒᆞᆯ 饒益게 호려 ᄒᆞᆫ가지로 큰 술위ᄅᆞᆯ 주니ᅌᅵ다</sent>
<sent type="main" lang="chi" page="35a" n="2">佛告舍利弗：</sent>
<sent type="main" lang="kor" page="35a" n="2">부톄 舍利弗ᄃᆞ려 니ᄅᆞ샤ᄃᆡ</sent>
<sent type="main" lang="chi" page="35a" n="3">「善哉，善哉！如汝所言。</sent>
<sent type="main" lang="kor" page="35a" n="3">됴타 됴타 네 말 다ᄒᆞ니라</sent>
<sent type="main" lang="chi" page="35a" n="4">舍利弗！</sent>
<sent type="main" lang="kor" page="35a" n="4">舍利弗아</sent>
<sent type="main" lang="chi" page="35a" n="5">如來亦復如是，則為一切世間之父。</sent>
<sent type="main" lang="kor" page="35a" n="5">如來 ᄯᅩ 이 ᄀᆞᆮᄒᆞ야 一切 世間ㅅ 아비 ᄃᆞ외야</sent>
<sent type="anno" lang="chi" page="35a" n="6">視四生如一子。</sent>
<sent type="anno" lang="kor" page="35a" n="6">四生ᄋᆞᆯ ᄒᆞᆫ 아ᄃᆞᆯᄀᆞ티 보시며</sent>
<sent type="anno" lang="chi" page="35a" n="7">等三界以同仁。</sent>
<sent type="anno" lang="kor" page="35a" n="7">三界ᄅᆞᆯ ᄀᆞ티 ᄒᆞᆫ가지로 어엿비 너기시ᄂᆞ니라</sent>
<sent type="main" lang="chi" page="35a-35b" n="8">於諸怖畏、衰惱、憂患、無明闇蔽，</sent>
<sent type="main" lang="kor" page="35a-35b" n="8">여러 가짓 ^ 두리ᄫᅳ며 衰ᄒᆞ며 셜ᄫᅳ며 시름ᄒᆞ며 無明의 아ᄃᆞᆨ히 ᄀᆞ료미</sent>
<sent type="main" lang="chi" page="35b" n="1">永盡無餘，</sent>
<sent type="main" lang="kor" page="35b" n="1">기리 다아 나ᄆᆞᆫ 것 업서</sent>
<sent type="anno" lang="chi" page="35b" n="2">怖畏惱患即三界苦相。</sent>
<sent type="anno" lang="kor" page="35b" n="2">두리ᄫᅳ며 셜ᄫᅳ며 시르믄 三界ᄋᆡ 受苦ㅅ 相이오</sent>
<sent type="anno" lang="chi" page="35b" n="3">無明暗蔽即四生苦本。</sent>
<sent type="anno" lang="kor" page="35b" n="3">無明의 아ᄃᆞᆨ히 ᄀᆞ료ᄆᆞᆫ 四生ᄋᆡ 受苦ㅅ 미티니</sent>
<sent type="anno" lang="chi" page="35b" n="4">於此永盡。即如如佛</sent>
<sent type="anno" lang="kor" page="35b" n="4">이ᅌᅥ긔 기리 다ᄋᆞ샤미 곧 如如佛이시니라</sent>
<sent type="main" lang="chi" page="35b" n="5">而悉成就無量知見、力、無所畏，</sent>
<sent type="main" lang="kor" page="35b" n="5">無量 知見과 力과 無所畏ᄅᆞᆯ 다 일워</sent>
<sent type="main" lang="chi" page="35b-36a" n="6">有大神力及智慧力，</sent>
<sent type="main" lang="kor" page="35b-36a" n="6">큰 神力과 智慧力이 이^셔</sent>
<sent type="main" lang="chi" page="36a" n="1">具足方便、智慧波羅蜜，</sent>
<sent type="main" lang="kor" page="36a" n="1">方便 智慧波羅蜜이 ᄀᆞ자</sent>
<sent type="main" lang="chi" page="36a" n="2">大慈大悲，常無懈惓，</sent>
<sent type="main" lang="kor" page="36a" n="2">大慈大悲 샤ᇰ녜 게을우미 업서</sent>
<sent type="main" lang="chi" page="36a" n="3">恒求善事，</sent>
<sent type="main" lang="kor" page="36a" n="3">샤ᇰ녜 됴ᄒᆞᆫ 이ᄅᆞᆯ 求ᄒᆞ야</sent>
<sent type="main" lang="chi" page="36a" n="4">利益一切，</sent>
<sent type="main" lang="kor" page="36a" n="4">一切ᄅᆞᆯ 利益게 ᄒᆞᄂᆞ니라</sent>
<sent type="anno" lang="chi" page="36a" n="5">知見力無畏正智也。</sent>
<sent type="anno" lang="kor" page="36a" n="5">知見과 力과 無畏와ᄂᆞᆫ 正智오</sent>
<sent type="anno" lang="chi" page="36a" n="6">方便智度權智也。</sent>
<sent type="anno" lang="kor" page="36a" n="6">方便 智慧波羅蜜ᄋᆞᆫ 權智라</sent>
<sent type="anno" lang="chi" page="36a" n="7">神力智力所以資正智。</sent>
<sent type="anno" lang="kor" page="36a" n="7">神力 智力은 正智ᄅᆞᆯ 도ᄫᆞ샤미오</sent>
<sent type="anno" lang="chi" page="36a" n="8">慈悲無惓所以運權智。</sent>
<sent type="anno" lang="kor" page="36a" n="8">慈悲 게으르디 아니ᄒᆞ샤ᄆᆞᆫ 權智ᄅᆞᆯ 뮈우샤미라</sent>
<sent type="main" lang="chi" page="36a-36b" n="9">而生三界朽故火宅，</sent>
<sent type="main" lang="kor" page="36a-36b" n="9">三界 석고 ^ ᄂᆞᆯ근 火宅애 나</sent>
<sent type="main" lang="chi" page="36b" n="1">為度眾生生老病死、憂悲、苦惱、愚癡、闇蔽、三毒之火，</sent>
<sent type="main" lang="kor" page="36b" n="1">衆生ᄋᆞᆯ 生老病死 憂悲苦惱와 어리迷惑ᄋᆡ 아ᄃᆞᆨ히 ᄀᆞ린 三毒 브레 濟度호ᄆᆞᆯ 爲ᄒᆞ야</sent><!--'어리迷惑'을 한 단어로 판단하여 붙여씀-->
<sent type="main" lang="chi" page="36b" n="2">教化令得阿耨多羅三藐三菩提。</sent>
<sent type="main" lang="kor" page="36b" n="2">敎化ᄒᆞ야 阿耨多羅三藐三菩提ᄅᆞᆯ 得게 ᄒᆞᄂᆞ니</sent>
<sent type="anno" lang="chi" page="36b" n="3">由慈悲故。示生三界之家。</sent>
<sent type="anno" lang="kor" page="36b" n="3">慈悲ᄒᆞ실ᄊᆡ 三界 지븨 나샤ᄆᆞᆯ 뵈샤</sent>
<sent type="anno" lang="chi" page="36b-37a" n="4">濟度五趣之眾。</sent>
<sent type="anno" lang="kor" page="36b-37a" n="4">五趣衆을 濟度ᄒᆞ시ᄂᆞ^니</sent>
<sent type="anno" lang="chi" page="37a" n="1">以自永盡無明暗蔽故。</sent>
<sent type="anno" lang="kor" page="37a" n="1">無明의 ᄀᆞ료ᄆᆞᆯ ᄌᆞ걔 기리 다ᄋᆞ실ᄊᆡ</sent>
<sent type="anno" lang="chi" page="37a" n="2">欲度眾生愚癡暗蔽。</sent>
<sent type="anno" lang="kor" page="37a" n="2">衆生ᄋᆡ 어리迷惑 ᄀᆞ료ᄆᆞᆯ 濟度호려 ᄒᆞ시고</sent>
<sent type="anno" lang="chi" page="37a" n="3">以自成就無量知見故。</sent>
<sent type="anno" lang="kor" page="37a" n="3">無量 知見을 ᄌᆞ걔 일우실ᄊᆡ</sent>
<sent type="anno" lang="chi" page="37a" n="4">欲令眾生得大菩提。</sent>
<sent type="anno" lang="kor" page="37a" n="4">衆生ᄋᆞᆯ 큰 菩提 得게 호려 ᄒᆞ시니</sent>
<sent type="anno" lang="chi" page="37a" n="5">所謂欲令一切眾如我等無異也。</sent>
<sent type="anno" lang="kor" page="37a" n="5">一切 衆生이 날와 다ᄅᆞ디 아니킈 호리라 ᄒᆞ샤미라</sent>
<sent type="main" lang="chi" page="37a" n="6">見諸眾生為生老病死、憂悲苦惱之所燒煮，</sent>
<sent type="main" lang="kor" page="37a" n="6">衆生ᄃᆞᆯᄒᆞᆯ 보니 生老病死 憂悲苦惱ᄋᆡ ᄉᆞᆯ유미 ᄃᆞ외며</sent>
<sent type="main" lang="chi" page="37a" n="7">亦以五欲財利故，受種種苦；</sent>
<sent type="main" lang="kor" page="37a" n="7">ᄯᅩ 五欲 財利ㅅ 젼ᄎᆞ로 種種 苦ᄅᆞᆯ 受ᄒᆞ며</sent>
<sent type="main" lang="chi" page="37a-37b" n="8">又以貪著追求故，</sent>
<sent type="main" lang="kor" page="37a-37b" n="8">ᄯᅩ ^ 貪著ᄒᆞ야 미조차 求ᄒᆞ논 젼ᄎᆞ로</sent>
<sent type="main" lang="chi" page="37b" n="1">現受眾苦，</sent>
<sent type="main" lang="kor" page="37b" n="1">現生애 한 苦ᄅᆞᆯ 受ᄒᆞ다가</sent>
<sent type="main" lang="chi" page="37b" n="2">後受地獄、畜生、餓鬼之苦；</sent>
<sent type="main" lang="kor" page="37b" n="2">後에 地獄 畜生 餓鬼 苦ᄅᆞᆯ 受ᄒᆞᄂᆞ니</sent>
<sent type="main" lang="chi" page="37b" n="3">若生天上，及在人間，</sent>
<sent type="main" lang="kor" page="37b" n="3">ᄒᆞ다가 天上애 나거나 人間애 잇거나 ᄒᆞ야도</sent>
<sent type="main" lang="chi" page="37b" n="4">貧窮困苦、</sent>
<sent type="main" lang="kor" page="37b" n="4">貧窮困苦와</sent>
<sent type="anno" lang="kor" page="37b" n="5">貧ᄋᆞᆫ 艱難ᄒᆞᆯ씨오</sent>
<sent type="anno" lang="kor" page="37b" n="6">窮ᄋᆞᆫ 호ᇙ 術이 다ᄋᆞᆯ씨라</sent>
<sent type="main" lang="chi" page="37b" n="7">愛別離苦、</sent>
<sent type="main" lang="kor" page="37b" n="7">愛別離苦와</sent>
<sent type="anno" lang="kor" page="37b-38a" n="8">愛^別離ᄂᆞᆫ ᄃᆞᆺ오니 여흴씨라</sent>
<sent type="main" lang="chi" page="38a" n="1">怨憎會苦，</sent>
<sent type="main" lang="kor" page="38a" n="1">寃憎會苦와</sent>
<sent type="anno" lang="kor" page="38a" n="2">寃憎會ᄂᆞᆫ 寃讎 믜ᄫᅳᆫ 거시 모ᄃᆞᆯ씨라</sent>
<sent type="main" lang="chi" page="38a" n="3">如是等種種諸苦。眾生沒在其中，</sent>
<sent type="main" lang="kor" page="38a" n="3">이러틋 ᄒᆞᆫ 種種 苦애 衆生이 ᄌᆞ마 이셔</sent>
<sent type="main" lang="chi" page="38a" n="4">歡喜遊戲，不覺不知、</sent>
<sent type="main" lang="kor" page="38a" n="4">즐겨 노녀 아디 몯ᄒᆞ며</sent>
<sent type="main" lang="chi" page="38a" n="5">不驚不怖，</sent>
<sent type="main" lang="kor" page="38a" n="5">두리디 아니ᄒᆞ며</sent>
<sent type="main" lang="chi" page="38a" n="6">亦不生厭，</sent>
<sent type="main" lang="kor" page="38a" n="6">슬히 너기디 아니ᄒᆞ며</sent>
<sent type="main" lang="chi" page="38a" n="7">不求解脫。</sent>
<sent type="main" lang="kor" page="38a" n="7">버서나ᄆᆞᆯ 求티 아니ᄒᆞ야</sent>
<sent type="main" lang="chi" page="38a" n="8">於此三界火宅東西馳走，</sent>
<sent type="main" lang="kor" page="38a" n="8">이 三界 火宅애 東西로 ᄃᆞᆮ녀</sent>
<sent type="main" lang="chi" page="38a-38b" n="9">雖遭大苦，不以為患。</sent>
<sent type="main" lang="kor" page="38a-38b" n="9">비록 큰 受苦^ᄅᆞᆯ 맛나도 시름 아니ᄒᆞᄂᆞ니라</sent>
<sent type="anno" lang="chi" page="38b" n="1">此備舉三界火宅苦狀。</sent>
<sent type="anno" lang="kor" page="38b" n="1">三界 火宅ᄋᆡ 受苦ㅅ 야ᇰᄌᆞᄅᆞᆯ ᄀᆞ초 드러 니ᄅᆞ샤</sent>
<sent type="anno" lang="chi" page="38b" n="2">該三世六道因果也。</sent>
<sent type="anno" lang="kor" page="38b" n="2">三世 六道ㅅ 因果ᄅᆞᆯ ᄀᆞ초 니ᄅᆞ시니</sent>
<sent type="anno" lang="chi" page="38b" n="3">生老病死憂悲苦惱為果</sent>
<sent type="anno" lang="kor" page="38b" n="3">生老病死 憂悲苦惱ᄂᆞᆫ 果ㅣ니</sent>
<sent type="anno" lang="chi" page="38b" n="4">業。屬前因。五欲財利追求等苦為因</sent>
<sent type="anno" lang="kor" page="38b" n="4">業이 前因에 븓고 五欲財利와 미조차 求ᄒᆞ논 苦ᄃᆞᆯᄒᆞᆫ 因이니</sent>
<sent type="anno" lang="chi" page="38b" n="5">業。屬後果。</sent>
<sent type="anno" lang="kor" page="38b" n="5">業이 後果애 브트니</sent>
<sent type="anno" lang="chi" page="38b" n="6">畜生餓鬼天上人間。即緣上因果成六道業。</sent>
<sent type="anno" lang="kor" page="38b" n="6">畜生 餓鬼 天上 人間ᄋᆞᆫ 우흿 因果ᄅᆞᆯ 브터 六道業이 이니</sent>
<sent type="anno" lang="chi" page="38b" n="7">化為異類淪替不停。實可警怖。</sent>
<sent type="anno" lang="kor" page="38b" n="7">다ᄅᆞᆫ 類 ᄃᆞ외야 ᄭᅥ듀미 머므디 아니호미 實로 놀라 두리염직ᄒᆞ거늘</sent>
<sent type="anno" lang="chi" page="38b" n="8">彼且喜而不厭</sent>
<sent type="anno" lang="kor" page="38b" n="8">뎌ᄂᆞᆫ 깃거 슬히 아니 너겨</sent>
<sent type="anno" lang="chi" page="38b-39a" n="9">遭而不患。</sent>
<sent type="anno" lang="kor" page="38b-39a" n="9">맛나도 시름 ^ 아니ᄒᆞ니</sent>
<sent type="anno" lang="chi" page="39a" n="1">實癡暗所蔽也。</sent>
<sent type="anno" lang="kor" page="39a" n="1">어리여 어드ᄫᅮᄆᆡ ᄀᆞ리요미라</sent>
<sent type="main" lang="chi" page="39a" n="2">「舍利弗！</sent>
<sent type="main" lang="kor" page="39a" n="2">舍利弗아</sent>
<sent type="main" lang="chi" page="39a" n="3">佛見此已，便作是念：</sent>
<sent type="main" lang="kor" page="39a" n="3">부톄 이ᄅᆞᆯ 보고 너교ᄃᆡ</sent>
<sent type="main" lang="chi" page="39a" n="4">『我為眾生之父，</sent>
<sent type="main" lang="kor" page="39a" n="4">내 衆生ᄋᆡ 아비 ᄃᆞ외야 잇노니</sent>
<sent type="main" lang="chi" page="39a" n="5">應拔其苦難，與無量無邊佛智慧樂，令其遊戲。』</sent>
<sent type="main" lang="kor" page="39a" n="5">苦難애 ᄲᅡᅘᅧ 無量無邊 佛智慧樂ᄋᆞᆯ 주어 노니게 호리라</sent>
<sent type="main" lang="chi" page="39a" n="6">「舍利弗！</sent>
<sent type="main" lang="kor" page="39a" n="6">舍利弗아</sent>
<sent type="main" lang="chi" page="39a" n="7">如來復作是念：</sent>
<sent type="main" lang="kor" page="39a" n="7">如來 ᄯᅩ 너교ᄃᆡ</sent>
<sent type="main" lang="chi" page="39a-39b" n="8">『若我但以神力及智慧力，捨於方便，</sent>
<sent type="main" lang="kor" page="39a-39b" n="8">ᄒᆞ다가 내 다ᄆᆞᆫ 神力과 智慧力으로 方^便 ᄇᆞ리고</sent>
<sent type="main" lang="chi" page="39b" n="1">為諸眾生讚如來知見、力無所畏者，</sent>
<sent type="main" lang="kor" page="39b" n="1">衆生 爲ᄒᆞ야 如來ㅅ 知見과 力과 無所畏ᄅᆞᆯ 讚歎ᄒᆞ면</sent>
<sent type="main" lang="chi" page="39b" n="2">眾生不能以是得度。</sent>
<sent type="main" lang="kor" page="39b" n="2">衆生이 일로 得度 몯ᄒᆞ리라</sent>
<sent type="anno" lang="chi" page="39b" n="3">無邊佛慧樂。即一乘法樂。</sent>
<sent type="anno" lang="kor" page="39b" n="3">無邊 佛慧樂ᄋᆞᆫ 곧 一乘法樂이오</sent>
<sent type="anno" lang="chi" page="39b" n="4">如來知見力無所畏。即一乘法體。</sent>
<sent type="anno" lang="kor" page="39b" n="4">如來ㅅ 知見力 無所畏ᄂᆞᆫ 곧 一乘法體니</sent>
<sent type="anno" lang="chi" page="39b" n="5">雖足以拔苦。然非凡夫事故。</sent>
<sent type="anno" lang="kor" page="39b" n="5">비록 足히 受苦애 ᄲᅡᅘᅧ나 凡夫의 이리 아닐ᄊᆡ</sent>
<sent type="anno" lang="chi" page="39b" n="6">不能以是得度。</sent>
<sent type="anno" lang="kor" page="39b" n="6">일로 得度 몯ᄒᆞ리라 ᄒᆞ시니라</sent>
<sent type="main" lang="chi" page="39b-40a" n="7">所以者何？</sent>
<sent type="main" lang="kor" page="39b-40a" n="7">엇뎨어뇨 ᄒᆞ란^ᄃᆡ</sent>
<sent type="main" lang="chi" page="40a" n="1">是諸眾生，未免生老病死、憂悲苦惱，</sent>
<sent type="main" lang="kor" page="40a" n="1">이 衆生ᄃᆞᆯ히 生老病死 憂悲苦惱ᄅᆞᆯ 免티 몯ᄒᆞ야</sent>
<sent type="main" lang="chi" page="40a" n="2">而為三界火宅所燒；</sent>
<sent type="main" lang="kor" page="40a" n="2">三界 火宅ᄋᆡ ᄉᆞᆯ요미 ᄃᆞ외얫거니</sent>
<sent type="main" lang="chi" page="40a" n="3">何由能解佛之智慧？』</sent>
<sent type="main" lang="kor" page="40a" n="3">엇뎨 能히 부텻 智慧ᄅᆞᆯ 알리오</sent>
<sent type="main" lang="chi" page="40a" n="4">「舍利弗！</sent>
<sent type="main" lang="kor" page="40a" n="4">舍利弗아</sent>
<sent type="main" lang="chi" page="40a" n="5">如彼長者，雖復身手有力而不用之，</sent>
<sent type="main" lang="kor" page="40a" n="5">뎌 長者ㅣ 비록 몸과 손괘 히미 이셔도 ᄡᅳ디 아니ᄒᆞ고</sent>
<sent type="main" lang="chi" page="40a-40b" n="6">但以慇懃方便勉濟諸子火宅之難，然後</sent>
<sent type="main" lang="kor" page="40a-40b" n="6">오직 브즈러니 方便으로 ^ 아ᄃᆞᆯᄃᆞᆯᄒᆞᆯ 火宅難애 힘 ᄡᅥ 거리츤 後에ᅀᅡ</sent>
<sent type="main" lang="chi" page="40b" n="1">各與珍寶大車。</sent>
<sent type="main" lang="kor" page="40b" n="1">各各 珍寶大車 주미 ᄀᆞᆮᄒᆞ야</sent>
<sent type="main" lang="chi" page="40b" n="2">如來亦復如是，</sent>
<sent type="main" lang="kor" page="40b" n="2">如來 ᄯᅩ 이 ᄀᆞᆮᄒᆞ야</sent>
<sent type="main" lang="chi" page="40b" n="3">雖有力、無所畏而不用之，</sent>
<sent type="main" lang="kor" page="40b" n="3">비록 力과 無所畏ᄅᆞᆯ 두어도 ᄡᅳ디 아니ᄒᆞ고</sent>
<sent type="main" lang="chi" page="40b" n="4">但以智慧方便，於三界火宅拔濟眾生，</sent>
<sent type="main" lang="kor" page="40b" n="4">오직 智慧方便으로 三界 火宅애 衆生ᄋᆞᆯ ᄲᅡᅘᅧ 거리처</sent>
<sent type="main" lang="chi" page="40b-41a" n="5">為說三乘——聲聞、辟支佛、佛乘，</sent>
<sent type="main" lang="kor" page="40b-41a" n="5">三乘 聲聞 ^ 辟支佛 佛乘을 爲ᄒᆞ야</sent>
<sent type="main" lang="chi" page="41a" n="1">而作是言：</sent>
<sent type="main" lang="kor" page="41a" n="1">닐어 이 마ᄅᆞᆯ 호ᄃᆡ</sent>
<sent type="main" lang="chi" page="41a" n="2">『汝等莫得樂住三界火宅，</sent>
<sent type="main" lang="kor" page="41a" n="2">너희ᄃᆞᆯ히 三界 火宅애 즐겨 잇디 말며</sent>
<sent type="main" lang="chi" page="41a" n="3">勿貪麁弊色聲香味觸也。</sent>
<sent type="main" lang="kor" page="41a" n="3">멀텁고 헌 色 聲 香 味 觸ᄋᆞᆯ 貪티 말라</sent>
<sent type="main" lang="chi" page="41a" n="4">若貪著生愛，則為所燒。</sent>
<sent type="main" lang="kor" page="41a" n="4">ᄒᆞ다가 貪著ᄒᆞ야 ᄃᆞᆺ온 ᄠᅳᆮ 내면 ᄉᆞᆯ요미 ᄃᆞ외리라</sent>
<sent type="anno" lang="chi" page="41a" n="5">色等五欲俗以為軟美。</sent><!--생략된 앞 구절: 此善言誘諭力拔其苦也。-->
<sent type="anno" lang="kor" page="41a" n="5">色 等 五欲ᄋᆞᆯ 世俗이 보ᄃᆞ랍고 이든 것만 너기건마ᄅᆞᆫ</sent>
<sent type="anno" lang="chi" page="41a-41b" n="6">為皆幻惑濁惡能發業苦。</sent><!--생략된 앞 구절: 佛以為麤弊。-->
<sent type="anno" lang="kor" page="41a-41b" n="6">다 幻惑濁惡ᄒᆞ야 業苦ᄅᆞᆯ 잘 ^ 니ᄅᆞ왇ᄂᆞ니</sent>
<sent type="anno" lang="chi" page="41b" n="1">實致火之具也。</sent><!--생략된 뒷 구절: 故貪著生愛則為所燒。-->
<sent type="anno" lang="kor" page="41b" n="1">實로 블 닐위ᇙ ᄀᆞᅀᆞ미라</sent>
<sent type="main" lang="chi" page="41b" n="2">汝速出三界，</sent>
<sent type="main" lang="kor" page="41b" n="2">네 三界예 ᄲᆞᆯ리 나면</sent>
<sent type="main" lang="chi" page="41b" n="3">當得三乘——聲聞、辟支佛、佛乘。</sent>
<sent type="main" lang="kor" page="41b" n="3">三乘 聲聞 辟支佛 佛乘을 반ᄃᆞ기 得ᄒᆞ리니</sent>
<sent type="main" lang="chi" page="41b" n="4">我今為汝保任此事，』</sent>
<sent type="main" lang="kor" page="41b" n="4">내 이제 너 爲ᄒᆞ야 이 이ᄅᆞᆯ 믿비 니르노니</sent>
<sent type="main" lang="chi" page="41b" n="5">終不虛也。</sent>
<sent type="main" lang="kor" page="41b" n="5">乃終내 虛티 아니ᄒᆞ리라</sent>
<sent type="main" lang="chi" page="41b" n="6">汝等但當勤修精進。』</sent>
<sent type="main" lang="kor" page="41b" n="6">너희ᄃᆞᆯ히 오직 브즈러니 닷가 精進ᄒᆞ라 ᄒᆞ야</sent>
<sent type="main" lang="chi" page="41b-42a" n="7">如來以是方便誘進眾生，</sent>
<sent type="main" lang="kor" page="41b-42a" n="7">如來 이 方便으^로 衆生ᄋᆞᆯ 달애야 나ᅀᅩ고</sent>
<sent type="main" lang="chi" page="42a" n="1">復作是言：</sent>
<sent type="main" lang="kor" page="42a" n="1">ᄯᅩ 닐오ᄃᆡ</sent>
<sent type="main" lang="chi" page="42a" n="2">『汝等當知</sent>
<sent type="main" lang="kor" page="42a" n="2">너희 알라</sent>
<sent type="main" lang="chi" page="42a" n="3">此三乘法，皆是聖所稱歎，</sent>
<sent type="main" lang="kor" page="42a" n="3">이 三乘法은 다 聖人ㅅ 일ᄏᆞ라 讚歎ᄒᆞ시논 거시라</sent>
<sent type="main" lang="chi" page="42a" n="4">自在無繫，</sent>
<sent type="main" lang="kor" page="42a" n="4">自在ᄒᆞ야 ᄆᆡ인 ᄃᆡ 업스며</sent>
<sent type="main" lang="chi" page="42a" n="5">無所依求。</sent>
<sent type="main" lang="kor" page="42a" n="5">브터 求호미 업스니</sent>
<sent type="main" lang="chi" page="42a" n="6">乘是三乘，</sent>
<sent type="main" lang="kor" page="42a" n="6">이 三乘을 ᄐᆞ면</sent>
<sent type="main" lang="chi" page="42a-42b" n="7">以無漏根、力、覺、道、禪定、解脫、三昧等</sent>
<sent type="main" lang="kor" page="42a-42b" n="7">漏 업슨 根과 力과 覺과 道와 禪과 定과 解脫와 三昧^ᄃᆞᆯᄒᆞ로</sent>
<sent type="main" lang="chi" page="42b" n="1">而自娛樂，便得無量安隱快樂。</sent>
<sent type="main" lang="kor" page="42b" n="1">제 즐겨 그지업슨 便安코 快樂호ᄆᆞᆯ 得ᄒᆞ리라</sent>
<sent type="anno" lang="chi" page="42b" n="2">示以三乘而讚其法。</sent>
<sent type="anno" lang="kor" page="42b" n="2">三乘을 뵈샤 그 法을 讚歎ᄒᆞ샤</sent>
<sent type="anno" lang="chi" page="42b" n="3">使向慕也。</sent>
<sent type="anno" lang="kor" page="42b" n="3">向ᄒᆞ야 ᄉᆞ라ᇰ케 ᄒᆞ시니라</sent>
<sent type="anno" lang="chi" page="42b" n="4">此三乘法聖所稱歎者。諸佛共尊也。能離生死故自在無繫。</sent>
<sent type="anno" lang="kor" page="42b" n="4">三乘法이 能히 生死ᄅᆞᆯ 여흴ᄊᆡ 自在ᄒᆞ야 ᄆᆡ인 ᄃᆡ 업고</sent>
<sent type="anno" lang="chi" page="42b" n="5">異有為法故無所依求。</sent>
<sent type="anno" lang="kor" page="42b" n="5">有爲法에 다ᄅᆞᆯᄊᆡ 브터 求호미 업스니라</sent>
<sent type="anno2" lang="chi" page="42b" n="6">없음</sent>
<sent type="anno2" lang="kor" page="42b" n="6">爲ᄂᆞᆫ ᄒᆞᆯ씨니 有爲法은 ᄒᆞ논 일 잇ᄂᆞᆫ 法이라</sent>
<sent type="anno" lang="chi" page="42b" n="7">得是乘者。</sent>
<sent type="anno" lang="kor" page="42b" n="7">이 乘 得ᄒᆞᆫ 사ᄅᆞ미ᅀᅡ</sent>
<sent type="anno" lang="chi" page="42b-43a" n="8">斯得無漏五根五力。七覺支八正道。四禪九次第定。八解脫諸三昧法。</sent>
<sent type="anno" lang="kor" page="42b-43a" n="8">漏 업슨 五根 五力 七覺支 八^正道 四禪 九次第定 八解脫 諸三昧法을 得ᄒᆞ야</sent>
<sent type="anno" lang="chi" page="43a" n="1">足以娛樂脫三界苦。</sent>
<sent type="anno" lang="kor" page="43a" n="1">足히 즐겨 三界苦ᄅᆞᆯ 버스리라</sent>
<sent type="anno2" lang="chi" page="43a" n="2">想念之心。麤曰尋。細曰伺。</sent><!--이하 출전: 卍新纂大日本續藏經　第11冊 楞嚴經要解 第 17 卷 http://tripitaka.cbeta.org/mobile/index.php?index=X11n0270_017 -->
<sent type="anno2" lang="kor" page="43a" n="2">想念 ᄆᆞᄉᆞ미 멀터ᄫᅳ닌 尋이라 ᄒᆞ고 ᄀᆞᄂᆞ닌 伺ㅣ라 ᄒᆞᄂᆞ니</sent>
<sent type="anno2" lang="chi" page="43a" n="3">初禪二天兼之。大梵無尋唯伺。</sent>
<sent type="anno2" lang="kor" page="43a" n="3">初禪 二天은 兼ᄒᆞ고 大梵은 伺ᄲᅮ니오</sent>
<sent type="anno2" lang="chi" page="43a" n="4">二禪無尋伺有喜樂。</sent>
<sent type="anno2" lang="kor" page="43a" n="4">二禪은 尋伺ㅣ 업고 喜樂이 잇고</sent>
<sent type="anno2" lang="chi" page="43a" n="5">三禪離喜樂。有出入息。</sent>
<sent type="anno2" lang="kor" page="43a" n="5">三禪은 喜樂ᄋᆞᆯ 여희오 나듨 수미 잇ᄂᆞ니</sent>
<sent type="anno2" lang="chi" page="43a" n="6">尋伺感火。喜樂感水。出入息感風。。</sent>
<sent type="anno2" lang="kor" page="43a" n="6">尋伺ᄂᆞᆫ 브를 感코 喜樂ᄋᆞᆫ 므를 感코 나듨 수믄 ᄇᆞᄅᆞᄆᆞᆯ 感커든</sent>
<sent type="anno2" lang="chi" page="43a-43b" n="7">四禪并離之。不為三災所動。</sent>
<sent type="anno2" lang="kor" page="43a-43b" n="7">四禪이 다 여희여 三災ᄋᆡ 뮈우미 아니 ᄃᆞ^욀ᄊᆡ</sent>
<sent type="anno2" lang="chi" page="43b" n="1">名不動地。</sent>
<sent type="anno2" lang="kor" page="43b" n="1">일후미 不動地라</sent>
<sent type="anno2" lang="chi" page="43b" n="2">沙門瞿曇有九次第定，入三摩拔提：一者、初禪；二者、二禪；三者、三禪；四者、四禪；五者、空處；六者、識處；七者、不用處；八者、非有想非無想處；九者、入滅盡處</sent><!--어구는 대응되지 않지만 내용이 같은 것을 옮김. 출전: 大正新脩大藏經　第09冊 大薩遮尼乾子所說經 第 7 卷 http://tripitaka.cbeta.org/mobile/index.php?index=T09n0272_007 -->
<sent type="anno2" lang="kor" page="43b" n="2">九次第定은 初禪 二禪 三禪 四禪 空處 識處 無所有處 非非想處 滅盡定이라</sent>
<sent type="main" lang="chi" page="43b" n="3">「舍利弗！</sent>
<sent type="main" lang="kor" page="43b" n="3">舍利弗아</sent>
<sent type="main" lang="chi" page="43b" n="4">若有眾生，內有智性，</sent>
<sent type="main" lang="kor" page="43b" n="4">ᄒᆞ다가 衆生이 안해 智性이 이셔</sent>
<sent type="main" lang="chi" page="43b" n="5">從佛 世尊聞法信受，</sent>
<sent type="main" lang="kor" page="43b" n="5">佛 世尊ᄋᆞᆯ 조차 法 듣고 信受ᄒᆞ야</sent>
<sent type="main" lang="chi" page="43b" n="6">慇懃精進，</sent>
<sent type="main" lang="kor" page="43b" n="6">브즈러니 精進ᄒᆞ야</sent>
<sent type="main" lang="chi" page="43b-44a" n="7">欲速出三界，</sent>
<sent type="main" lang="kor" page="43b-44a" n="7">三界예 ᄲᆞᆯ리 ^ 나고져 ᄒᆞ야</sent>
<sent type="main" lang="chi" page="44a" n="1">自求涅槃，是名聲聞乘，</sent>
<sent type="main" lang="kor" page="44a" n="1">제 涅槃 求ᄒᆞᄂᆞ닌 이 일후미 聲聞乘이니</sent>
<sent type="main" lang="chi" page="44a" n="2">如彼諸子為求羊車出於火宅；</sent>
<sent type="main" lang="kor" page="44a" n="2">뎌 아ᄃᆞᆯᄃᆞᆯᄒᆡ 羊車 求ᄒᆞ야 火宅애 나미 ᄀᆞᆮᄒᆞ니라</sent>
<sent type="anno" lang="chi" page="44a" n="3">內有智性者。謂正因信種。</sent>
<sent type="anno" lang="kor" page="44a" n="3">안해 智性 잇ᄂᆞᆫ 사ᄅᆞᄆᆞᆫ 正因信種ᄋᆞᆯ 니ᄅᆞ시니</sent>
<sent type="anno" lang="chi" page="44a" n="4">揀非闡提也。</sent>
<sent type="anno" lang="kor" page="44a" n="4">闡提 아닌 고ᄃᆞᆯ 分揀ᄒᆞ시니라</sent>
<sent type="anno2" lang="chi" page="44a" n="5">不信因果，無有慚愧，</sent><!--이하 출전: 大正新脩大藏經　第12冊 大般涅槃經 第 17 卷. http://tripitaka.cbeta.org/mobile/index.php?index=T12n0375_017 -->
<sent type="anno2" lang="kor" page="44a" n="5">因果 信티 아니ᄒᆞ야 붓그륨 업스며</sent>
<sent type="anno2" lang="chi" page="44a" n="6">不信業報，不見現在及未來世，</sent>
<sent type="anno2" lang="kor" page="44a" n="6">業報 信티 아니ᄒᆞ야 現在와 未來 世ᄅᆞᆯ 보디 몯ᄒᆞ며</sent>
<sent type="anno2" lang="chi" page="44a-44b" n="7">不親善友，不隨諸佛所說教誡。如是之人</sent>
<sent type="anno2" lang="kor" page="44a-44b" n="7">어딘 벋 親히 아니ᄒᆞ야 諸^佛 니ᄅᆞ샨 敎戒 좃ᄌᆞᆸ디 아니ᄒᆞᄂᆞᆫ 사ᄅᆞᄆᆞᆯ</sent>
<sent type="anno2" lang="chi" page="44b" n="1">名一闡提，</sent>
<sent type="anno2" lang="kor" page="44b" n="1">일후믈 一闡提라 ᄒᆞᄂᆞ니라</sent>
<sent type="anno" lang="chi" page="44b" n="2">內有是因故</sent>
<sent type="anno" lang="kor" page="44b" n="2">안해 이 因이 이실ᄊᆡ</sent>
<sent type="anno" lang="chi" page="44b" n="3">從佛為緣。</sent>
<sent type="anno" lang="kor" page="44b" n="3">부텨 조ᄍᆞᄫᅡ 緣 사마</sent>
<sent type="anno" lang="chi" page="44b" n="4">觀四諦理聞聲悟道。</sent>
<sent type="anno" lang="kor" page="44b" n="4">四諦理ᄅᆞᆯ 보아 소리 듣고 道ᄅᆞᆯ 아니</sent>
<sent type="anno" lang="chi" page="44b" n="5">名聲聞乘。</sent>
<sent type="anno" lang="kor" page="44b" n="5">일후미 聲聞乘이니</sent>
<sent type="anno" lang="chi" page="44b" n="6">欲速機小。故譬羊車。</sent>
<sent type="anno" lang="kor" page="44b" n="6">ᄲᆞᄅᆞ고져 ᄒᆞ야 機 져글ᄊᆡ 羊車에 가ᄌᆞᆯ비시니라</sent>
<sent type="main" lang="chi" page="44b" n="7">若有眾生，從佛 世尊聞法信受，</sent>
<sent type="main" lang="kor" page="44b" n="7">ᄒᆞ다가 衆生이 佛 世尊ᄋᆞᆯ 조차 法 듣고 信受ᄒᆞ야</sent>
<sent type="main" lang="chi" page="44b" n="8">慇懃精進，</sent>
<sent type="main" lang="kor" page="44b" n="8">브즈러니 精進ᄒᆞ야</sent>
<sent type="main" lang="chi" page="44b-45a" n="9">求自然慧，</sent>
<sent type="main" lang="kor" page="44b-45a" n="9">自然^慧ᄅᆞᆯ 求ᄒᆞ야</sent>
<sent type="main" lang="chi" page="45a" n="1">樂獨善寂，</sent>
<sent type="main" lang="kor" page="45a" n="1">獨ᄋᆞᆯ 즐겨 이대 寂ᄒᆞ야</sent>
<sent type="main" lang="chi" page="45a" n="2">深知諸法因緣，是名辟支佛乘，</sent>
<sent type="main" lang="kor" page="45a" n="2">諸法 因緣을 기피 아ᄂᆞ닌 이 일후미 辟支佛乘이니</sent>
<sent type="main" lang="chi" page="45a" n="3">如彼諸子為求鹿車出於火宅；</sent>
<sent type="main" lang="kor" page="45a" n="3">뎌 아ᄃᆞᆯᄃᆞᆯᄒᆡ 鹿車 求ᄒᆞ야 火宅애 나미 ᄀᆞᆮᄒᆞ니라</sent>
<sent type="anno" lang="chi" page="45a" n="4">辟支此云獨覺。</sent>
<sent type="anno" lang="kor" page="45a" n="4">辟支ᄂᆞᆫ 獨覺이라 혼 마리니</sent>
<sent type="anno" lang="chi" page="45a" n="5">亦通緣覺。</sent>
<sent type="anno" lang="kor" page="45a" n="5">ᄯᅩ 緣覺이라 호미 通ᄒᆞ니</sent>
<sent type="anno" lang="chi" page="45a" n="6">出無佛世。</sent>
<sent type="anno" lang="kor" page="45a" n="6">부텨 업스신 뉘예 나</sent>
<sent type="anno" lang="chi" page="45a" n="7">觀物變易自覺無生。</sent>
<sent type="anno" lang="kor" page="45a" n="7">物의 變ᄒᆞ야 고텨 ᄃᆞ외ᄂᆞᆫ 주ᄅᆞᆯ 보고 제 無生ᄋᆞᆯ 알ᄊᆡ</sent>
<sent type="anno" lang="chi" page="45a" n="8">故號獨覺。</sent>
<sent type="anno" lang="kor" page="45a" n="8">號ᄅᆞᆯ 獨覺이라 ᄒᆞ고</sent>
<sent type="anno" lang="chi" page="45a-45b" n="9">觀十二緣覺真諦理。</sent>
<sent type="anno" lang="kor" page="45a-45b" n="9">十^二緣을 보아 眞諦理ᄅᆞᆯ 알ᄊᆡ</sent>
<sent type="anno" lang="chi" page="45b" n="1">故號緣覺。</sent>
<sent type="anno" lang="kor" page="45b" n="1">號ᄅᆞᆯ 緣覺이라 ᄒᆞᄂᆞ니라</sent>
<sent type="anno" lang="chi" page="45b" n="2">求自然慧樂獨善寂。即獨覺也。</sent>
<sent type="anno" lang="kor" page="45b" n="2">自然慧ᄅᆞᆯ 求ᄒᆞ야 獨善寂을 즐규ᄆᆞᆫ 獨覺이오</sent>
<sent type="anno" lang="chi" page="45b" n="3">深知諸法因緣。即緣覺也。</sent>
<sent type="anno" lang="kor" page="45b" n="3">諸法 因緣을 기피 아로ᄆᆞᆫ 緣覺이라</sent>
<sent type="anno" lang="chi" page="45b" n="4">此乘斷三界見思。與聲聞同。</sent>
<sent type="anno" lang="kor" page="45b" n="4">이 乘이 三界 見思 그추믄 聲聞과 ᄀᆞᆮ호ᄃᆡ</sent>
<sent type="anno" lang="chi" page="45b" n="5">更侵斷習氣</sent>
<sent type="anno" lang="kor" page="45b" n="5">習氣ᄅᆞᆯ 다시 侵勞ᄒᆞ야 그처</sent>
<sent type="anno" lang="chi" page="45b" n="6">根性猛利。故居聲聞上。</sent>
<sent type="anno" lang="kor" page="45b" n="6">根性이 ᄆᆡᆸ고 ᄂᆞᆯ카ᄫᆞᆯᄊᆡ 聲聞 우히 ᄃᆞ외니</sent>
<sent type="anno" lang="chi" page="45b" n="7">其機稍大。故譬鹿車。</sent>
<sent type="anno" lang="kor" page="45b" n="7">그 機 져기 클ᄊᆡ 鹿車에 가ᄌᆞᆯ비시니라</sent>
<sent type="main" lang="chi" page="45b" n="8">若有眾生，從佛 世尊聞法信受，</sent>
<sent type="main" lang="kor" page="45b" n="8">ᄒᆞ다가 衆生이 佛 世尊ᄋᆞᆯ 조차 法 듣고 信受ᄒᆞ야</sent>
<sent type="main" lang="chi" page="45b-46a" n="9">勤修精進，</sent>
<sent type="main" lang="kor" page="45b-46a" n="9">브^즈러니 精進ᄒᆞ야</sent>
<sent type="main" lang="chi" page="46a" n="1">求一切智、佛智、自然智、無師智，如來知見、力、無所畏，</sent>
<sent type="main" lang="kor" page="46a" n="1">一切智와 佛智와 自然智와 無師智와 如來ㅅ 知見과 力과 無所畏ᄅᆞᆯ 求ᄒᆞ야</sent>
<sent type="main" lang="chi" page="46a" n="2">愍念、安樂無量眾生，</sent>
<sent type="main" lang="kor" page="46a" n="2">無量 衆生ᄋᆞᆯ 어엿비 너겨 安樂게 ᄒᆞ며</sent>
<sent type="main" lang="chi" page="46a" n="3">利益天人，</sent>
<sent type="main" lang="kor" page="46a" n="3">天人ᄋᆞᆯ 利益게 ᄒᆞ야</sent>
<sent type="main" lang="chi" page="46a-46b" n="4">度脫一切，是名大乘，菩薩</sent>
<sent type="main" lang="kor" page="46a-46b" n="4">一切ᄅᆞᆯ 度脫ᄒᆞᄂᆞ닌 이 ^ 일후미 大乘菩薩이니</sent>
<sent type="main" lang="chi" page="46b" n="1">求此乘故，名為摩訶薩，</sent>
<sent type="main" lang="kor" page="46b" n="1">이 乘을 求ᄒᆞᆯᄊᆡ 일후미 摩訶薩이니</sent>
<sent type="main" lang="chi" page="46b" n="2">如彼諸子為求牛車、出於火宅。</sent>
<sent type="main" lang="kor" page="46b" n="2">뎌 아ᄃᆞᆯᄃᆞᆯᄒᆡ 牛車 求ᄒᆞ야 火宅애 나미 ᄀᆞᆮᄒᆞ니라</sent>
<sent type="anno" lang="chi" page="46b" n="3">此兼三乘集眾智之大根也。</sent>
<sent type="anno" lang="kor" page="46b" n="3">이ᄂᆞᆫ 三乘을 兼ᄒᆞ야 한 智ᄅᆞᆯ 모돈 大根이라</sent>
<sent type="anno" lang="chi" page="46b" n="4">一切智即菩薩智也。</sent>
<sent type="anno" lang="kor" page="46b" n="4">一切智ᄂᆞᆫ 菩薩智오</sent>
<sent type="anno" lang="chi" page="46b" n="5">佛智即一切種智也。</sent>
<sent type="anno" lang="kor" page="46b" n="5">佛智ᄂᆞᆫ 一切 種智오</sent>
<sent type="anno" lang="chi" page="46b" n="6">自然即離諸證取者。</sent>
<sent type="anno" lang="kor" page="46b" n="6">自然智ᄂᆞᆫ 證ᄒᆞ야 가죠ᄆᆞᆯ 여흰 사ᄅᆞ미오</sent>
<sent type="anno" lang="chi" page="46b" n="7">無師即不由他悟者。</sent>
<sent type="anno" lang="kor" page="46b" n="7">無師智ᄂᆞᆫ ᄂᆞᄆᆞᆯ 브터 아디 아니ᄒᆞᄂᆞᆫ 사ᄅᆞ미니</sent>
<sent type="anno" lang="chi" page="46b-47a" n="8">能求眾智及如來知見廣大德用。</sent>
<sent type="anno" lang="kor" page="46b-47a" n="8">能히 한 智^와 如來ㅅ 知見 넙고 큰 德用을 求ᄒᆞ야</sent>
<sent type="anno" lang="chi" page="47a" n="1">而愍安利度。所以為大菩薩。</sent>
<sent type="anno" lang="kor" page="47a" n="1">어엿비 너겨 便安케 ᄒᆞ며 利益ᄒᆞ며 度脫호미 大菩薩이샨 고디니</sent>
<sent type="anno" lang="chi" page="47a" n="2">其機為最。故譬牛車。</sent>
<sent type="anno" lang="kor" page="47a" n="2">그 機 ᄆᆞᆺ 爲頭ᄒᆞᆯᄊᆡ 牛車에 가ᄌᆞᆯ비시니라</sent>
<sent type="main" lang="chi" page="47a" n="3">「舍利弗！</sent>
<sent type="main" lang="kor" page="47a" n="3">舍利弗아</sent>
<sent type="main" lang="chi" page="47a" n="4">如彼長者，見諸子等安隱得出火宅，到無畏處，</sent>
<sent type="main" lang="kor" page="47a" n="4">뎌 長者ㅣ 아ᄃᆞᆯᄃᆞᆯ히 便安히 火宅애 나 저품 업슨 ᄯᅡ해 다ᄃᆞ랫거ᄂᆞᆯ 보고</sent>
<sent type="main" lang="chi" page="47a" n="5">自惟財富無量，</sent>
<sent type="main" lang="kor" page="47a" n="5">제 너교ᄃᆡ 쳔랴ᅌᅵ 그지업소라 ᄒᆞ야</sent>
<sent type="main" lang="chi" page="47a-47b" n="6">等以大車而賜諸子。</sent>
<sent type="main" lang="kor" page="47a-47b" n="6">ᄒᆞᆫ가지로 큰 술위로 아ᄃᆞᆯᄃᆞᆯ^ᄒᆞᆯ 주니</sent>
<sent type="main" lang="chi" page="47b" n="1">如來亦復如是，為一切眾生之父，</sent>
<sent type="main" lang="kor" page="47b" n="1">如來 ᄯᅩ 이 ᄀᆞᆮᄒᆞ야 一切 衆生ᄋᆡ 아비 ᄃᆞ외야 이셔</sent>
<sent type="main" lang="chi" page="47b" n="2">若見無量億千眾生，以佛教門出三界苦，怖畏險道，得涅槃樂。</sent>
<sent type="main" lang="kor" page="47b" n="2">無量億千 衆生이 부텻 敎門ᄋᆞ로 三界苦 저픈 險ᄒᆞᆫ 길헤 나 涅槃樂 得ᄒᆞ얫거든 보면</sent>
<sent type="main" lang="chi" page="47b" n="3">「如來爾時便作是念：</sent>
<sent type="main" lang="kor" page="47b" n="3">如來 그ᄢᅴ 곧 너교ᄃᆡ</sent>
<sent type="main" lang="chi" page="47b-48a" n="4">『我有無量無邊智慧、力、無畏等諸佛法藏，</sent>
<sent type="main" lang="kor" page="47b-48a" n="4">내 無量無邊 智慧와 力과 無^畏 等 諸佛 法藏ᄋᆞᆯ 뒷노니</sent>
<sent type="main" lang="chi" page="48a" n="1">是諸眾生皆是我子，</sent>
<sent type="main" lang="kor" page="48a" n="1">이 衆生ᄃᆞᆯ히 다 내 아ᄃᆞ리니</sent>
<sent type="main" lang="chi" page="48a" n="2">等與大乘，</sent>
<sent type="main" lang="kor" page="48a" n="2">ᄒᆞᆫ가지로 大乘을 주어</sent>
<sent type="main" lang="chi" page="48a" n="3">不令有人獨得滅度，</sent>
<sent type="main" lang="kor" page="48a" n="3">아모 사ᄅᆞ미나 ᄒᆞ오ᅀᅡ 滅度ᄅᆞᆯ 得디 아니케 ᄒᆞ야</sent>
<sent type="main" lang="chi" page="48a" n="4">皆以如來滅度而滅度之。』</sent>
<sent type="main" lang="kor" page="48a" n="4">다 如來ㅅ 滅度로 滅度호리라 ᄒᆞ야</sent>
<sent type="anno" lang="chi" page="48a" n="5">得涅槃樂。即權乘小果。</sent><!--생략된 앞 구절: 合上可明。出三界苦-->
<sent type="anno" lang="kor" page="48a" n="5">涅槃樂 得호ᄆᆞᆫ 權乘 小果ㅣ오</sent>
<sent type="anno" lang="chi" page="48a-48b" n="6">如來滅度而滅度之。即大乘極果。</sent>
<sent type="anno" lang="kor" page="48a-48b" n="6">如來ㅅ 滅度로 滅度ᄒᆞ샤ᄆᆞᆫ 大乘 極果^ㅣ라</sent>
<sent type="main" lang="chi" page="48b" n="1">是諸眾生脫三界者，悉與諸佛禪定、解脫等娛樂之具，</sent>
<sent type="main" lang="kor" page="48b" n="1">이 衆生ᄃᆞᆯ히 三界 버슨 사ᄅᆞᄆᆞᆯ 다 諸佛ㅅ 禪定解脫 等 즐기ᇙ 거슬 주ᄂᆞ니</sent>
<sent type="main" lang="chi" page="48b" n="2">皆是一相、一種，</sent>
<sent type="main" lang="kor" page="48b" n="2">다 이 ᄒᆞᆫ 相이며 ᄒᆞᆫ가지라</sent>
<sent type="main" lang="chi" page="48b" n="3">聖所稱歎，</sent>
<sent type="main" lang="kor" page="48b" n="3">聖人 일ᄏᆞ라 讚歎ᄒᆞ시논 거시라</sent>
<sent type="main" lang="chi" page="48b" n="4">能生淨妙第一之樂。</sent>
<sent type="main" lang="kor" page="48b" n="4">能히 조코 微妙ᄒᆞᆫ 第一엣 樂ᄋᆞᆯ 내ᄂᆞ니라</sent>
<sent type="anno" lang="chi" page="48b-49a" n="5">謂彼脫三界者。雖得小乘禪定解脫。</sent><!--생략된 앞 구절: 疏上等與大乘之意也。-->
<sent type="anno" lang="kor" page="48b-49a" n="5">뎌 三界 버슨 사ᄅᆞ미 비록 小乘엣 禪定解脫ᄋᆞᆯ 得^ᄒᆞ야도</sent>
<sent type="anno" lang="chi" page="49a" n="1">然猶厭有著空。非一相也。</sent>
<sent type="anno" lang="kor" page="49a" n="1">有ᄅᆞᆯ 슬히 너겨 空애 著ᄒᆞ니 ᄒᆞᆫ 相이 아니오</sent>
<sent type="anno" lang="chi" page="49a" n="2">裂為二乘。非一種也。</sent>
<sent type="anno" lang="kor" page="49a" n="2">갈아 두 乘이 ᄃᆞ외니 ᄒᆞᆫ가지 아니오</sent>
<sent type="anno" lang="chi" page="49a" n="3">執著未除。非淨也。</sent>
<sent type="anno" lang="kor" page="49a" n="3">執著ᄋᆞᆯ 더디 몯ᄒᆞ니 조호미 아니오</sent>
<sent type="anno" lang="chi" page="49a" n="4">空有未融。非妙也。</sent>
<sent type="anno" lang="kor" page="49a" n="4">空有ㅣ 어우디 몯ᄒᆞ니 妙ㅣ 아니라</sent>
<sent type="anno" lang="chi" page="49a" n="5">故與之諸佛禪定解脫娛樂之具。</sent><!--생략된 뒤 구절: 一相一種淨妙之樂。-->
<sent type="anno" lang="kor" page="49a" n="5">그럴ᄊᆡ 諸佛ㅅ 禪定解脫 즐기ᇙ 거슬 주시니</sent>
<sent type="anno" lang="chi" page="49a" n="6">如彼大車眾美具備。</sent>
<sent type="anno" lang="kor" page="49a" n="6">뎌 큰 술위 한 됴ᄒᆞᆫ 거시 ᄀᆞᆺᄃᆞᆺ ᄒᆞ니라</sent>
<sent type="main" lang="chi" page="49a" n="7">「舍利弗！</sent>
<sent type="main" lang="kor" page="49a" n="7">舍利弗아</sent>
<sent type="main" lang="chi" page="49a" n="8">如彼長者，初以三車誘引諸子，然後</sent>
<sent type="main" lang="kor" page="49a" n="8">뎌 長者ㅣ 처ᅀᅥ믜 세 술위로 아ᄃᆞᆯᄃᆞᆯᄒᆞᆯ 달애야 ᅘᅧ낸 後에</sent>
<sent type="main" lang="chi" page="49a" n="9">但與大車，</sent>
<sent type="main" lang="kor" page="49a" n="9">다ᄆᆡᆫ 큰 술위ᄅᆞᆯ 주어</sent>
<sent type="main" lang="chi" page="49a-49b" n="10">寶物莊嚴，</sent>
<sent type="main" lang="kor" page="49a-49b" n="10">보ᄇᆡ옛 거스로 莊嚴^ᄒᆞ야</sent>
<sent type="main" lang="chi" page="49b" n="1">安隱第一；</sent>
<sent type="main" lang="kor" page="49b" n="1">便安호미 第一이니</sent>
<sent type="main" lang="chi" page="49b" n="2">然彼長者無虛妄之咎。</sent>
<sent type="main" lang="kor" page="49b" n="2">그러나 뎌 長者ㅣ 虛妄ᄒᆞᆫ 허므리 업스니</sent>
<sent type="main" lang="chi" page="49b" n="3">如來亦復如是，無有虛妄，</sent>
<sent type="main" lang="kor" page="49b" n="3">如來 ᄯᅩ 이 ᄀᆞᆮᄒᆞ야 虛妄이 업스니</sent>
<sent type="main" lang="chi" page="49b" n="4">初說三乘引導眾生，然後但以大乘而度脫之。</sent>
<sent type="main" lang="kor" page="49b" n="4">처ᅀᅥ믜 三乘을 닐어 衆生ᄋᆞᆯ 引導ᄒᆞᆫ 後에 다ᄆᆡᆫ 大乘ᄋᆞ로 度脫ᄒᆞᄂᆞ니</sent>
<sent type="main" lang="chi" page="49b" n="5">何以故？</sent>
<sent type="main" lang="kor" page="49b" n="5">엇뎨어뇨 ᄒᆞ란ᄃᆡ</sent>
<sent type="main" lang="chi" page="49b-50a" n="6">如來有無量智慧、力、無所畏諸法之藏，</sent>
<sent type="main" lang="kor" page="49b-50a" n="6">如來 그지업슨 智^慧와 力과 無所畏와 諸法藏ᄋᆞᆯ 두어</sent>
<sent type="main" lang="chi" page="50a" n="1">能與一切眾生大乘之法，</sent>
<sent type="main" lang="kor" page="50a" n="1">能히 一切 衆生ᄋᆡ게 大乘法ᄋᆞᆯ 주건마ᄅᆞᆫ</sent>
<sent type="main" lang="chi" page="50a" n="2">但不盡能受。</sent>
<sent type="main" lang="kor" page="50a" n="2">오직 다 能히 受티 몯ᄒᆞᄂᆞ니라</sent>
<sent type="anno" lang="chi" page="50a" n="3">不盡能受者。機不齊故。</sent>
<sent type="anno" lang="kor" page="50a" n="3">다 能히 受티 몯호ᄆᆞᆫ 機 ᄀᆞᄌᆞᆨ디 몯혼 젼ᄎᆡ라</sent>
<sent type="main" lang="chi" page="50a" n="4">「舍利弗！以是因緣，</sent>
<sent type="main" lang="kor" page="50a" n="4">舍利弗아 이 因緣ᄋᆞ로 알라</sent>
<sent type="main" lang="chi" page="50a-50b" n="5">當知諸佛方便力故，於一佛乘分別說三。」</sent>
<sent type="main" lang="kor" page="50a-50b" n="5">諸佛이 方便力으로 ᄒᆞᆫ 佛乘에 ^ ᄀᆞᆯᄒᆞ야 세흘 니ᄅᆞ시ᄂᆞ니라</sent>
<sent type="anno" lang="chi" page="50b" n="1">없음</sent>
<sent type="anno" lang="kor" page="50b" n="1">잇ᄀᆞ자ᇰ 譬喩品 ᄆᆞᆺ고 아래ᄂᆞᆫ 信解品이니</sent>
<sent type="anno" lang="chi" page="50b" n="2">信解者。因聞喻說。以信得入悟解法要也。</sent>
<sent type="anno" lang="kor" page="50b" n="2">信解ᄂᆞᆫ 喩說 듣ᄌᆞᄫᅩᄆᆞᆯ 因ᄒᆞ야 信ᄋᆞ로 드러 法要ᄅᆞᆯ 알씨라</sent>
<sent type="anno" lang="chi" page="50b" n="3">前法說一周。</sent>
<sent type="anno" lang="kor" page="50b" n="3">알ᄑᆡ 法說이 ᄒᆞᆫ 번 周ᄒᆞ야시ᄂᆞᆯ</sent>
<sent type="anno" lang="chi" page="50b" n="4">身子於喻品之初領悟。</sent>
<sent type="anno" lang="kor" page="50b" n="4">舍利弗이 譬喩品 처ᅀᅥ믜 아라듣ᄌᆞᄫᅡᄂᆞᆯ</sent>
<sent type="anno" lang="chi" page="50b" n="5">佛於喻品述成與記。</sent>
<sent type="anno" lang="kor" page="50b" n="5">부톄 譬喩品에 述成ᄒᆞ샤 記ᄅᆞᆯ 주시고</sent>
<sent type="anno2" lang="kor" page="50b" n="6">述成은 니ᅀᅥ ᄆᆞᄌᆞ 일울씨라</sent>
<sent type="anno" lang="chi" page="50b" n="7">喻說一周。</sent>
<sent type="anno" lang="kor" page="50b" n="7">喩說이 ᄒᆞᆫ 번 周ᄒᆞ야시ᄂᆞᆯ</sent>
<sent type="anno" lang="chi" page="50b-51a" n="8">四大弟子於此品領悟。</sent>
<sent type="anno" lang="kor" page="50b-51a" n="8">네 큰 弟子ㅣ 이 品에 ^ 아라듣ᄌᆞᄫᅡᄂᆞᆯ</sent>
<sent type="anno" lang="chi" page="51a" n="1">佛於藥草品述成。授記品與記。</sent>
<sent type="anno" lang="kor" page="51a" n="1">부톄 藥草品에 ᄆᆞᄌᆞ 일우샤 授記品에 記ᄅᆞᆯ 주시니</sent>
<sent type="anno" lang="chi" page="51a" n="2">然大迦葉為上首弟子。而領悟後於身子者。</sent>
<sent type="anno" lang="kor" page="51a" n="2">그러나 大迦葉은 上 首弟子ㅣ로ᄃᆡ 아라듣ᄌᆞᄫᅩ미 舍利弗ㅅ 後에 호ᄆᆞᆫ</sent>
<sent type="anno" lang="chi" page="51a" n="3">此經融會二智。身子當機故先領悟也。</sent>
<sent type="anno" lang="kor" page="51a" n="3">이 經이 두 智ᄅᆞᆯ 어울워 모도니 舍利弗이 當ᄒᆞᆫ 機ㄹᄊᆡ 몬져 아니라</sent>
<sent type="anno" lang="chi" page="51a" n="4">諸大弟子皆內祕外現。</sent>
<sent type="anno" lang="kor" page="51a" n="4">굴근 弟子ᄃᆞᆯ히 다 안해 菩薩行ᄋᆞᆯ ᄀᆞ초고 밧긔 聲聞ㅅ 모ᄆᆞᆯ 現ᄒᆞ니</sent>
<sent type="anno" lang="chi" page="51a" n="5">根非中下悟無先後。</sent>
<sent type="anno" lang="kor" page="51a" n="5">根이 中 下ㅣ 아니며 아로미 先後ㅣ 업건마ᄅᆞᆫ</sent>
<sent type="anno" lang="chi" page="51a" n="6">為助揚法化故。次第敷陳也。</sent>
<sent type="anno" lang="kor" page="51a" n="6">法化ᄅᆞᆯ 돕ᄉᆞᄫᅡ 펴믈 爲ᄒᆞᆯᄊᆡ 次第로 버리니라</sent>
<sent type="title" lang="chi" page="51b" n="1">月印千江之曲第十二</sent>
<sent type="title" lang="chi" page="51b" n="2">釋譜詳節第十二</sent>
<sent type="title_anno" lang="chi" page="51b" n="3">揔五十一張</sent>
</doc>
