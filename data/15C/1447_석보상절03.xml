<?xml version="1.0" encoding="UTF-8"?>
<doc hasImages="true">
<meta>
	<title lang="kor">석보상절</title>
	<title lang="chi">釋譜詳節</title>
	<volume n="3"/>
	<year n="1447"/>
	<photograph>아세아문화사 영인본(천병식)</photograph>
</meta>
<sent type="title" lang="chi" page="1a" n="1">釋譜詳節 第三</sent>
<sent type="main" lang="chi" page="1a" n="2">王召善相者五百人。於大寶殿令占太子。咸言</sent>
<sent type="main" lang="kor" page="1a" n="2">淨飯王이 相 보ᇙ 사ᄅᆞᆷ 五百ᄋᆞᆯ 大寶殿에 뫼호아 太子ᄅᆞᆯ 뵈더시니 모다 ᄉᆞᆯᄫᅩᄃᆡ</sent>
<sent type="main" lang="chi" page="1a" n="3">出家成佛</sent>
<sent type="main" lang="kor" page="1a" n="3">出家ᄒᆞ시면 成佛ᄒᆞ시고</sent>
<sent type="note" lang="kor" page="1a" n="4">成佛은 부텻 道理ᄅᆞᆯ 일우실씨라</sent>
<sent type="main" lang="chi" page="1a" n="5">在家輪王。</sent>
<sent type="main" lang="kor" page="1a" n="5">지븨 겨시면 輪王이 ᄃᆞ외시리로소ᅌᅵ다</sent> <!-- [ᄃᆞ]는 추정 -->
<sent type="main" lang="chi" page="1a-1b" n="6">又曰。香山大仙阿私陀者。具五神通能斷王疑。</sent>
<sent type="main" lang="kor" page="1a-1b" n="6">ᄯᅩ ᄉᆞᆯᄫᅩᄃᆡ 香山ㅅ 阿私陀 □人이 □□^ᅌᅵ다</sent> <!--[人] 앞은 [仙]으로 추정. [人이]와 [ᅌᅵ다] 사이 2자 판독 불가 -->
<sent type="main" lang="chi" page="1b" n="1">彼仙應念騰空到宮。</sent>
<sent type="main" lang="kor" page="1b" n="1">그 仙人이 즉자히 虛□애 ᄂᆞ라 오나ᄂᆞᆯ</sent><!-- □은 [空]으로 추정-->
<sent type="main" lang="chi" page="1b" n="2">將太子出欲令致敬。</sent>
<sent type="main" lang="kor" page="1b" n="2">王이 太子 ᄃᆞ려 나샤 ᄭᅮᆯ이ᅀᆞᄫᅩ려 커시ᄂᆞᆯ</sent>
<sent type="main" lang="chi" page="1b" n="3">便止之曰。</sent>
<sent type="main" lang="kor" page="1b" n="3">阿私陀ㅣ 두립사리 말이ᅀᆞᆸ고 ᄉᆞᆯᄫᅩᄃᆡ</sent>
<sent type="main" lang="chi" page="1b" n="4">此乃三界中尊。</sent>
<sent type="main" lang="kor" page="1b" n="4">三界 中에 尊ᄒᆞ신 부니시니ᅌᅵ다</sent>
<sent type="main" lang="chi" page="1b" n="5">卽起合掌禮太子足。便具相已忽然悲泣。</sent>
<sent type="main" lang="kor" page="1b" n="5">ᄒᆞ고 合掌ᄒᆞ야 절ᄒᆞᅀᆞᆸ고 울어늘</sent>
<sent type="main" lang="kor" page="1b" n="6">王이 두리샤 엇뎨 우는다 ᄒᆞ신대 ᄉᆞᆯᄫᅩᄃᆡ</sent>
<!-- 便言至年十九爲轉輪王。-->
<sent type="main" lang="chi" page="1b-2a" n="7">若出家者成一切智然必成佛說法度人。</sent>
<sent type="main" lang="kor" page="1b-2a" n="7">太子ㅣ 三十二相 ^ 八十種好ㅣ ᄀᆞᄌᆞ시니 다ᇰ다ᅌᅵ 出家ᄒᆞ샤 부톄 ᄃᆞ외시리로소ᅌᅵ다</sent>
<sent type="main" lang="chi" page="2a" n="1">我今已年百二十矣。不久生無想天。</sent>
<sent type="main" lang="kor" page="2a" n="1">나ᄂᆞᆫ 늘거 ᄒᆞ마 無想天으로 가리니</sent>
<sent type="note" lang="kor" page="2a" n="2">그저긔 阿私陁이 나히 一百 스믈히러니라</sent>
<sent type="main" lang="chi" page="2a" n="3">不睹佛興故自悲耳。</sent>
<sent type="main" lang="kor" page="2a" n="3">法化ᄅᆞᆯ 몯 미처 보ᅀᆞᄫᆞ릴ᄊᆡ 우노ᅌᅵ다</sent>
<sent type="note" lang="kor" page="2a" n="4">法化ᄂᆞᆫ 부톄 큰 법으로 衆生ᄋᆞᆯ 濟渡ᄒᆞ샤 사오나ᄫᆞᆫ 사ᄅᆞ미 어딜에 ᄃᆞ욀씨라</sent>
<mark type="section_begin">○</mark>
<sent type="main" lang="chi" page="2a-2b" n="5">母七日終。應受忉利天上功祚。適升彼天。</sent>
<sent type="main" lang="kor" page="2a-2b" n="5">太子 나신 닐웨 짜히 四月ㅅ 보롬날 摩耶夫^人이 업스샤 忉利天으로 가시니</sent>
<sent type="main" lang="chi" page="2b" n="1">五萬梵天各執寶瓶。</sent>
<sent type="main" lang="kor" page="2b" n="1">五萬 梵天은 寶甁 잡고</sent>
<sent type="note" lang="kor" page="2b" n="2">寶甁은 보ᄇᆡ옛 甁이라</sent>
<sent type="main" lang="chi" page="2b" n="3">二萬魔妻手執寶縷侍菩薩母。</sent>
<sent type="main" lang="kor" page="2b" n="3">二萬 魔妻ᄂᆞᆫ 寶縷 자바 侍衛ᄒᆞᅀᆞᄫᆞ니라</sent>
<sent type="note" lang="kor" page="2b" n="4">魔妻ᄂᆞᆫ 귓거싀 가시오 寶縷는 보ᄇᆡ옛 시리라</sent>
<mark type="section_begin">○</mark>
<sent type="main" lang="chi" page="2b" n="5">王聞此言，甚大歡喜，卽遣請諸婆羅門等。婆羅門衆皆悉集已，設諸供養，或與象馬及以七寶，田宅僮僕。供養畢已，抱太子出，卽便白諸婆羅門言：『當爲太子作何等名？』</sent>
<sent type="main" lang="kor" page="2b" n="5">王이 婆羅門ᄋᆞᆯ 만히 請ᄒᆞ시고 太子 아나 나샤 일훔 지터시니</sent>
<sent type="main" lang="chi" page="2b" n="6">諸婆羅門，卽共論議，而答王言：</sent>
<sent type="main" lang="kor" page="2b" n="6">모다 ᄉᆞᆯᄫᅩᄃᆡ</sent>
<sent type="main" lang="chi" page="2b-3a" n="7">『太子生時，一切寶藏皆悉發出，所有諸瑞莫非吉祥，</sent>
<sent type="main" lang="kor" page="2b-3a" n="7">나시ᇙ 저긔 吉慶ᄃᆞ^왼 祥瑞 하시란ᄃᆡ</sent>
<sent type="main" lang="chi" page="3a" n="1">以此義故，當名太子爲薩婆悉達。』</sent>
<sent type="main" lang="kor" page="3a" n="1">일후믈 薩婆悉達이라 ᄒᆞᅀᆞᆸ사ᅌᅵ다</sent>
<sent type="note" lang="kor" page="3a" n="2">薩婆悉達ᄋᆞᆫ ᄀᆞ자ᇰ 됴타 ᄒᆞ논 마리라</sent>
<sent type="main" lang="chi" page="3a" n="3">說此語時，虛空天神，卽擊天鼓，燒香散花，唱言：</sent>
<sent type="main" lang="kor" page="3a" n="3">虛空애셔 天神이 붑 티고 香 퓌우며 곳 비코 닐오ᄃᆡ</sent>
<sent type="main" lang="kor" page="3a" n="4">天神ᄋᆞᆫ 하ᄂᆞᆳ 神靈이라</sent>
<sent type="main" lang="chi" page="3a" n="5">『善哉！』</sent>
<sent type="main" lang="kor" page="3a" n="5">됴ᄒᆞ시ᅌᅵ다 ᄒᆞ더라</sent>
<sent type="main" lang="chi" page="3a" n="6">或有說言。</sent>
<sent type="main" lang="kor" page="3a" n="6">ᄒᆞᆫ 臣下ㅣ 王ᄭᅴ ᄉᆞᆯᄫᅩᄃᆡ</sent>
<sent type="main" lang="chi" page="3a" n="7">太子年幼 誰能養育。</sent>
<sent type="main" lang="kor" page="3a" n="7">太子ㅣ 져머 겨시니 뉘 기ᄅᆞᅀᆞᄫᆞ려뇨</sent>
<sent type="main" lang="chi" page="3a-3b" n="8">唯大愛道 能使長大耳。</sent>
<sent type="main" lang="kor" page="3a-3b" n="8">오직 大愛道ㅣᅀᅡ 기ᄅᆞᅀᆞᄫᆞ리^ᅌᅵ다</sent>
<sent type="note" lang="kor" page="3b" n="1">大愛道ᄂᆞᆫ ᄀᆞ자ᇰ 道理ᄅᆞᆯ ᄉᆞ라ᇰᄒᆞᆯ씨니 西天 마래 摩訶波闍波提니 難陁ㅅ 어마니미시니라</sent>
<!-- 大愛道者。太子姨母淸淨無夫。-->
<sent type="main" lang="chi" page="3b" n="2">時白淨王詣大愛道乳哺令長。</sent>
<sent type="main" lang="kor" page="3b" n="2">王이 大愛道ᄋᆡ그ᅌᅦ 가샤 졋 머겨 기ᄅᆞ라 ᄒᆞ야시ᄂᆞᆯ</sent>
<sent type="main" lang="chi" page="3b" n="3">時大愛道卽可之。</sent>
<sent type="main" lang="kor" page="3b" n="3">大愛道ㅣ 그리 호리ᅌᅵ다 ᄒᆞ시니라</sent>
<sent type="main" lang="chi" page="3b" n="4">王告大愛道。</sent> <!-- 저경(釋迦譜)에는 이 앞에 三十二相에 대한 긴 설명이 있음-->
<sent type="main" lang="kor" page="3b" n="4">王이 大愛道ᄃᆞ려 니ᄅᆞ샤</sent>
<sent type="main" lang="chi" page="3b" n="5">擁護太子將詣天祠。</sent>
<sent type="main" lang="kor" page="3b" n="5">太子 뫼셔 天神 祭ᄒᆞᄂᆞᆫ ᄃᆡ 절ᄒᆡᅀᆞᄫᅩ리라 ᄒᆞ야 가더시니</sent>
<sent type="main" lang="kor" page="3b-4a" n="6">羣臣과 婇女와 諸^天괘 푸ᇰ류ᄒᆞ야 졷ᄌᆞᄫᅡ 가니라</sent> <!-- 여기부터 저경 미확인 -->
<sent type="main" lang="kor" page="4a" n="1">하ᄂᆞᆯ 祭ᄒᆞᄂᆞᆫ ᄃᆡ 가시니 ᄆᆡᇰᄀᆞ론 像이 다 니러 太子ᄭᅴ 절ᄒᆞ며 ᄉᆞᆯᄫᅩᄃᆡ</sent>
<sent type="main" lang="kor" page="4a" n="2">太子ᄂᆞᆫ 天 人 中에 ᄆᆞᆺ 尊ᄒᆞ시니</sent>
<sent type="note" lang="kor" page="4a" n="3">天 人 中은 하ᄂᆞᆯ 사ᄅᆞᇝ 中이라</sent>
<sent type="main" lang="kor" page="4a" n="4">엇뎨 우리그ᅌᅦ 와 절호려 커시뇨</sent>
<sent type="main" lang="kor" page="4a" n="5">王이 놀라샤 讚嘆ᄒᆞ야 니ᄅᆞ샤ᄃᆡ</sent>
<sent type="main" lang="kor" page="4a-4b" n="6">내 아ᄃᆞ리 天神 中에 ᄆᆞᆺ 尊ᄒᆞ니 일후믈 天^中天이라 ᄒᆞ라</sent>
<sent type="note" lang="kor" page="4b" n="1">天中天은 하ᄂᆞᆯ햇 하ᄂᆞᆯ히니 부텻 둘찻 일후미시니라。</sent>
<sent type="note" lang="kor" page="4b" n="2">하ᄂᆞᆯ 祭ᄒᆞᄂᆞᆫ ᄃᆡ 가시ᇙ 저기 부텻 나히 세히러시니 昭王ㄱ 스믈여듧찻 ᄒᆡ 丙辰이라</sent>
<mark type="section_begin">○</mark>
<sent type="main" lang="chi" page="4b" n="3">經云。王時聞仙決定說已。</sent>
<sent type="main" lang="kor" page="4b" n="3">王이 阿私陁 仙人의 말 드르시고</sent>
<sent type="main" lang="chi" page="4b" n="4">慮恐出家</sent>
<sent type="main" lang="kor" page="4b" n="4">太子ㅣ 出家ᄒᆞ시ᇙ가 저ᄒᆞ샤</sent>
<sent type="main" lang="chi" page="4b" n="5">選五百靑衣。</sent>
<sent type="main" lang="kor" page="4b" n="5">五百 靑衣ᄅᆞᆯ ᄀᆞᆯᄒᆡ야</sent>
<sent type="main" lang="chi" page="4b" n="6">爲依乳母種種供奉。</sent>
<sent type="main" lang="kor" page="4b" n="6">졋어미 조차 ᄃᆞᆮ니며 種種ᄋᆞ로 뫼ᅀᆞᄫᅡ 놀라 ᄒᆞ시고</sent>
<sent type="main" lang="chi" page="4b-5a" n="7">起三時殿七寶莊嚴。</sent>
<sent type="main" lang="kor" page="4b-5a" n="7">ᄯᅩ 三時殿을 지ᅀᅥ 七^寶로 莊嚴ᄒᆞ고</sent>
<sent type="note" lang="kor" page="5a" n="1">三時殿은 세 時節에 사ᄅᆞ시ᇙ 지비니</sent>
<sent type="note" lang="kor" page="5a" n="2">봄 ᄀᆞᅀᆞᆯᄒᆡ 사ᄅᆞ시ᇙ 집과 녀르메 사ᄅᆞ시ᇙ 집과 겨ᅀᅳ레 사ᄅᆞ시ᇙ 지비라</sent>
<!-- 城門開閉聞四十里。 -->
<sent type="main" lang="chi" page="5a" n="3">五百婇女宿衛殿宇。</sent>
<sent type="main" lang="kor" page="5a" n="3">푸ᇰ류 잘 ᄒᆞᇙ 伎女 五百ᄋᆞᆯ ᄀᆞᆯᄒᆡ야 서르 ᄀᆞ라 뫼ᅀᆞᄫᅢᆺ게 ᄒᆞ시니</sent>
<sent type="note" lang="kor" page="5a" n="4">伎ᄂᆞᆫ 잘ᄒᆞᆯ씨니 伎女는 푸ᇰᄅᆔ며 여러 가짓 ᄌᆡ조 잘 ᄒᆞᄂᆞᆫ 겨지비라</sent>
<sent type="main" lang="chi" page="5a" n="5">花果池鳥不可稱計。</sent>
<sent type="main" lang="kor" page="5a" n="5">고지며 모시며 各色 새ᄃᆞᆯ히 몯 니르 혜리러라。</sent>
<!-- 爾時姨母乳養太子。 -->
<sent type="main" lang="chi" page="5a" n="6">年漸長大</sent>
<sent type="main" lang="kor" page="5a" n="6">그ᄢᅴ 太子ㅅ 나히 漸漸 ᄌᆞ라거시ᄂᆞᆯ</sent>
<sent type="main" lang="chi" page="5a-5b" n="7">王作寶冠</sent>
<sent type="main" lang="kor" page="5a-5b" n="7">王이 寶冠ᄋᆞᆯ ᄆᆡ^ᄀᆞ라 받ᄌᆞᄫᆞ시며</sent> <!-- [ᄆᆡᄀᆞ라]는 [ᄆᆡᇰᄀᆞ라]의 잘못으로 보임 -->
<sent type="note" lang="kor" page="5b" n="1">冠ᄋᆞᆫ 쓰ᄂᆞᆫ 거시니 寶冠ᄋᆞᆫ 보ᄇᆡ로 ᄭᅮ뮨 冠이라</sent>
<sent type="main" lang="chi" page="5b" n="2">瓔珞玩好之具。無不給與。</sent>
<sent type="main" lang="kor" page="5b" n="2">瓔珞이며 노리갯 거슬 다 ᄀᆞ초 받ᄌᆞᄫᆞ시니</sent>
<sent type="main" lang="chi" page="5b" n="3">舉國仁惠安樂難言。</sent>
<sent type="main" lang="kor" page="5b" n="3">나라히 오ᄋᆞ로 便安코 즐거ᄫᅮ미 몯내 니ᄅᆞ리러라。</sent>
<mark type="section_begin">○</mark>
<sent type="main" lang="chi" page="5b" n="4">經云。時王會議應立太子。</sent>
<sent type="main" lang="kor" page="5b" n="4">王이 太子 셰요려 ᄒᆞ샤 臣下 모도아 議論ᄒᆞ샤</sent>
<sent type="main" lang="chi" page="5b" n="5">以二月八日具物盛四大海水。</sent>
<sent type="main" lang="kor" page="5b" n="5">二月ㅅ 여ᄃᆞ랫 나래 四海 바ᄅᆞᆳ 믈 길유려 ᄒᆞ거시ᄂᆞᆯ</sent>
<sent type="note" lang="kor" page="5b" n="6">四海ᄂᆞᆫ 四方앳 바ᄅᆞ리라</sent>
<sent type="main" lang="chi" page="5b-6a" n="7">諸仙諸人各各頂戴已。</sent>
<sent type="main" lang="kor" page="5b-6a" n="7">仙人^ᄃᆞᆯ히 이여다가 王ᄭᅴ 받ᄌᆞᄫᆞᆫ대</sent>
<sent type="main" lang="chi" page="6a" n="1">授與父王便灌太子頂。以寶印付之。</sent>
<sent type="main" lang="kor" page="6a" n="1">王이 太子ㅅ 머리예 브ᅀᅳ시고 보ᄇᆡ옛 印 받ᄌᆞᄫᆞ시고</sent>
<sent type="main" lang="chi" page="6a" n="2">擊鼓宣令言。</sent>
<sent type="main" lang="kor" page="6a" n="2">붑 텨 出令ᄒᆞ샤</sent>
<sent type="main" lang="chi" page="6a" n="3">今立薩婆悉達以爲太子。</sent>
<sent type="main" lang="kor" page="6a" n="3">悉達ᄋᆞᆯ 太子 셰와라 ᄒᆞ시니</sent>
<sent type="main" lang="chi" page="6a" n="4">空天八部同聲讚言善哉。</sent>
<sent type="main" lang="kor" page="6a" n="4">虛空애셔 八部ㅣ 모다 됴ᄒᆞ시ᅌᅵ다 ᄒᆞ더라。</sent>
<sent type="main" lang="kor" page="6a" n="5">그ᄢᅴ 七寶ㅣ 虛空ᄋᆞ로셔 다 오니</sent> <!-- 여기부터 저경 미확인 -->
<sent type="note" lang="kor" page="6a-6b" n="6">七寶ᄂᆞᆫ 金輪寶와 如意珠寶와 玉女寶와 主藏臣寶와 主兵臣^寶와 馬寶와 象寶왜라</sent>
<sent type="main" lang="kor" page="6b" n="1">그 金輪寶ㅣ 네 天下애 ᄂᆞ라 가니 그 나라ᄃᆞᆯ히 다 降服ᄒᆞ야 오니라</sent>
<!--《佛本行集經》卷11〈10 姨母養育品〉：「時，淨飯王復為太子，多集羝羊安置宮內，為令太子生歡喜故。真金為鞍，雜寶莊飾，種種瓔珞，以嚴其身，金羅網覆。是時太子，乘彼羊車，至於園林。及其親叔，甘露飯等，自餘諸釋，各為諸子莊諸羝羊，具足如前。彼諸童子，亦乘羊車隨意遊戲。」(CBETA, T03, no. 190, p. 703, a24-29)-->
<sent type="main" lang="chi" page="6b" n="2">時，淨飯王復為太子，多集羝羊安置宮內，</sent>
<sent type="main" lang="kor" page="6b" n="2">그ᄢᅴ 王이 수羊 모도아 宮內예 두샤</sent>
<sent type="note" lang="kor" page="6b" n="3">宮內ᄂᆞᆫ 宮 안히라</sent>
<sent type="main" lang="chi" page="6b" n="4">為令太子生歡喜故。</sent>
<sent type="main" lang="kor" page="6b" n="4">太子ᄅᆞᆯ 즐기시게 ᄒᆞ더시니</sent>
<!--真金為鞍，雜寶莊飾，種種瓔珞，以嚴其身，金羅網覆。-->
<sent type="main" lang="chi" page="6b" n="5">是時太子，乘彼羊車，至於園林。及其親叔，</sent>
<sent type="main" lang="kor" page="6b" n="5">太子ㅣ 羊 술위 ᄐᆞ시고 東山애도 가시며 아자바니ᇝ긔도 가샤 노니더시니</sent>
<!--《佛本行集經》卷11〈11 習學技藝品〉：「時，淨飯王知其太子年已八歲，即會百官群臣宰相，而告之言：『卿等當知！今我化內，誰最有智？誰具[4]技能，種種悉通，堪為太子作於師匠，教使學書及餘諸論？』時諸臣等，即報王言：『大王！當知，今有毘奢婆蜜多羅，善知諸論，最勝最妙，如是大師，堪教太子種種書論。』時，淨飯王即遣使人召彼毘奢婆蜜多羅，而告之言：『尊者大師！汝能為我，教此太子一切[5]技藝諸書論不？』時蜜多羅報言：『大王！謹依王命，我今[6]堪能。』時淨飯王心生歡喜，即占好日善宿吉時，共大釋種耆舊有德，令其莊飾一切禮儀，種種所須悉令充備。復嚴五百諸釋種童，[7]前後左右周匝圍繞，更復別有無量無邊童男童女，隨從太子，將昇學堂。「時彼大師毘奢蜜[8]多，遙見太子威德力大，不能自禁，遂使其身，從[9]座[10]怱起，屈身頂禮於太子足，禮拜起已，四面顧視生大羞慚。時蜜多羅，生慙愧已，於虛空中，有一天子，名曰淨妙，從兜率宮，共於無量無邊最大諸天神王，恒常守護是[11]大子者，在彼虛空，隱身不現而說偈言：」(CBETA, T03, no. 190, p. 703, b2-22) [4]技＝伎【宋】【聖】。[5]技＝伎【聖】。[6]堪＝甚【元】【明】【聖】。[7]前後左右＝前右左後【聖】。[8]多＋（羅）【宋】＊【元】＊【明】＊。[9]座＝坐【宋】【元】【明】【聖】＊。[10]怱＝忽【宋】【元】【明】【聖】。[11]大＝天【宋】，＝太【元】【明】【聖】。-->
<!--《法苑珠林》卷9：「如佛本行經云。時淨飯王知其太子年已八歲(因果經云年至七歲)即會百官群臣宰相而告之言。卿等當知。今我化內誰最有智。智能悉通堪為太子作師。諸臣報言。大王當知。今有毘奢婆蜜多羅。善知諸論最勝最妙。如是大師堪教太子(已下略述)王即遣召而告之言。尊者大師。能教我太子一切[15]技藝諸書論不。時蜜多報言。大王。謹依王命。我今[16]堪能心生歡喜。即嚴五百釋。種童子前後左右。別有無量無邊童男童女。隨從太子將昇學堂。時彼大師遙見太子。威德力故不能自禁遂使其身從]" class=corr>[[17]>]座忽起。屈身頂禮於太子足。禮拜起已。四面顧視生大羞慚。時蜜多羅生慚愧已。於虛空中有一天子。名曰淨妙。從兜率宮共於無量無邊最大諸天神王[1]而常守護太子。在彼虛空。隱身不現。而說偈言。」(CBETA, T53, no. 2122, p. 350, c17-p. 351, a3)[15]技＝伎【宋】【宮】＊。[16]堪＝甚【宋】【元】【明】【宮】。[1]而＝恒【宋】【元】【明】【宮】。-->
<!--《佛本行集經》과 《法苑珠林》의 내용이 대동소이하나 여기서는 전자를 따름-->
<sent type="main" lang="chi" page="6b-7a" n="6">時，淨飯王知其太子年已八歲，即會百官群臣宰相，</sent>
<sent type="main" lang="kor" page="6b-7a" n="6">王이 百官 뫼호^시고</sent>
<sent type="note" lang="kor" page="7a" n="1">百官ᄋᆞᆫ 온 그위니 한 臣下ᄅᆞᆯ 니ᄅᆞ니라</sent>
<sent type="note" lang="kor" page="7a" n="2">이 ᄢᅴ 부텻 나히 닐구비러시니 昭王ㄱ 셜흔둘찻 ᄒᆡ 庚申이라</sent>
<sent type="main" lang="chi" page="7a" n="3">而告之言：</sent>
<sent type="main" lang="kor" page="7a" n="3">니ᄅᆞ샤ᄃᆡ</sent>
<sent type="main" lang="chi" page="7a" n="4">『卿等當知！今我化內，誰最有智？誰具技能，種種悉通，堪為太子作於師匠，教使學書及餘諸論？』</sent>
<sent type="main" lang="kor" page="7a" n="4">天下ㅅ 內예 뉘ᅀᅡ 智慧 이시며 ᄌᆡ죄 ᄀᆞ자 太子ㅅ 스스ᅌᅵ ᄃᆞ외려뇨</sent>
<sent type="main" lang="chi" page="7a" n="5">時諸臣等，即報王言：</sent>
<sent type="main" lang="kor" page="7a" n="5">모다 ᄉᆞᆯᄫᅩᄃᆡ</sent>
<sent type="main" lang="chi" page="7a" n="6">『大王！當知，今有毘奢婆蜜多羅，善知諸論，最勝最妙，如是大師，堪教太子種種書論。』</sent>
<sent type="main" lang="kor" page="7a" n="6">毗奢波 蜜多羅ㅣᅀᅡ ᄆᆞᆺ 어디니ᅌᅵ다</sent>
<sent type="main" lang="chi" page="7a" n="7">時，淨飯王即遣使人召彼毘奢婆蜜多羅，而告之言：</sent>
<sent type="main" lang="kor" page="7a" n="7">王이 毗奢波 蜜多羅ᄅᆞᆯ 블러 니ᄅᆞ샤ᄃᆡ</sent>
<sent type="main" lang="chi" page="7a-7b" n="8">『尊者大師！汝能為我，教此太子一切技藝諸書論不？』</sent>
<sent type="main" lang="kor" page="7a-7b" n="8">尊者ㅣ 날 위ᄒᆞ야 太^子ㅅ 스스ᅌᅵ ᄃᆞ외오라</sent>
<sent type="main" lang="kor" page="7b" n="1">尊者ᄂᆞᆫ 尊ᄒᆞ시니라 혼 마리니 어딘 사ᄅᆞᄆᆞᆯ 고마ᄒᆞ야 尊者ㅣ라 ᄒᆞᄂᆞ니라</sent>
<sent type="main" lang="chi" page="7b" n="2">時蜜多羅報言：『大王！謹依王命，我今堪能。』</sent>
<sent type="main" lang="kor" page="7b" n="2">蜜多羅ㅣ ᄉᆞᆯᄫᅩᄃᆡ 그리 호리ᅌᅵ다</sent>
<!--時淨飯王心生歡喜，即占好日善宿吉時，共大釋種耆舊有德，令其莊飾一切禮儀，種種所須悉令充備。-->
復嚴五百諸釋種童，
<sent type="main" lang="kor" page="7b" n="3">太子ㅣ 童男 童女 ᄃᆞ리시고</sent>
<sent type="note" lang="kor" page="7b" n="4">童男ᄋᆞᆫ 아ᄒᆡ 남지니오 童女는 아ᄒᆡ 겨지비라</sent>
前後左右周匝圍繞，更復別有無量無邊童男童女，隨從太子，
<sent type="main" lang="kor" page="7b" n="5">五百 釋童이 앏 뒤헤 圍遶ᄒᆞᅀᆞᄫᅡ</sent>
<sent type="note" lang="kor" page="7b" n="6">釋童ᄋᆞᆫ 釋姓엣 아ᄒᆡ라</sent>
將昇學堂。
<sent type="main" lang="kor" page="7b" n="7">學堂애 오ᄅᆞ시ᇙ 저긔</sent>
<sent type="note" lang="kor" page="7b" n="8">學堂ᄋᆞᆫ 글 ᄇᆡ호시ᇙ 지비라</sent>
時彼大師毘奢蜜多，遙見太子威德力大，不能自禁，遂使其身，從座怱起，
<sent type="main" lang="kor" page="7b-8a" n="9">蜜多羅^ㅣ ᄇᆞ라ᅀᆞᆸ고 ᄀᆞ마니 몯 안자 ᄒᆞ가라 업시 니러나</sent>
屈身頂禮於太子足，禮拜起已，四面顧視生大羞慚。
<sent type="main" lang="kor" page="8a" n="1">太子ᄭᅴ 절ᄒᆞᅀᆞᆸ고 두루 돌ᄫᅩ며 붓그려 ᄒᆞ더라</sent>
<!--時蜜多羅，生慙愧已，於虛空中，有一天子，名曰淨妙，從兜率宮，共於無量無邊最大諸天神王，恒常守護是大子者，在彼虛空，隱身不現而說偈言：-->
<!--《佛本行集經》卷11〈11 習學技藝品〉：「爾時，太子既初就學，將好最妙牛頭栴檀，作於書板，純用七寶莊嚴四緣，以天種種殊特妙香塗其背上，執持至於毘奢蜜[＊]多阿闍[16]梨前，而作是言：『尊者闍[＊]梨，教我何書[17](元少一書)？或復梵天所說之書(今婆羅門書正十四音是)、佉盧虱吒書([＊]隋言驢脣)、富沙迦羅仙人說書([＊]隋言蓮花)、阿迦羅書([＊]隋言節分)、[18]瞢伽羅書([＊]隋言吉祥)、耶寐(亡毘[19]反)尼書([＊]隋言大秦國書)、鴦瞿梨書([＊]隋言指書)、耶那尼迦書([＊]隋言駄乘)、娑伽婆書([＊]隋言牸牛)、波羅婆尼書([＊]隋言樹葉)、波流沙書([＊]隋言惡言)、[20]毘多[21]荼書([＊]隋言起屍)、陀毘荼國書([＊]隋云南天竺)、[22]脂羅[23]低書([＊]隋言裸形人)、度其差那婆多書([＊]隋言右旋)、優伽書([＊]隋言嚴熾)、僧佉書([＊]隋言算計)、阿婆勿陀書([＊]隋言覆)、阿[少/兔]盧摩書([＊]隋言順)、毘耶寐奢羅書([＊]隋言雜)、陀羅多書(烏場邊山)、西瞿耶尼書(無[＊]隋[24]言)，珂沙書(疏勒)、脂那國書(大隋)、摩那書[25](斗升)、[26]未荼叉羅書(中字)、毘多悉底書([27]尺)、富數波書(花)、提婆書(天)、那伽書(龍)、夜叉書(無[＊]隋語)、乾闥婆書(天音聲)、阿[28]脩羅書(不飲酒)、迦[29]婁羅書(金翅鳥)、緊那羅書(非人)、摩睺羅[30]伽書(大蛇)，彌伽遮迦書(諸獸音)，迦迦婁多書(烏音)，浮摩提婆書(地居天)、安多梨叉提婆書(虛空天)、欝多羅拘盧書(須彌北)、逋婁婆毘提呵書(須彌東)、烏差波書(舉)、膩差波書(擲)、娑伽羅書(海)、跋闍羅書(金剛)、[31]梨伽波羅[32]低[＊]梨伽書(往[33]復)、毘棄[34](音牒)多書(食殘)、阿[少/兔]浮多書(未曾有)、奢娑多羅跋多書(如伏轉)、伽那那跋多書(算轉)、優差波跋多書(舉轉)、尼差波跋多書(擲轉)、波陀梨佉書(足)、毘拘多羅波陀那地書(從二增上句)、耶婆陀輸多羅書(增十句已上)、[1]未荼婆哂尼書(中流)、梨沙耶娑多波恀比多書(諸仙苦行)、陀羅尼卑叉梨書(觀地)、伽伽那卑麗叉尼書(觀虛空)、薩[2]蒱沙地尼山陀書(一切藥[3]果因)、[4]沙羅僧伽何尼書(總[5]覽)、薩[6]婆婁多書(一切種音)。』「爾時太子說是書已，復諮蜜多阿闍梨言：『此書凡有六十四種，未審尊欲教我何書？』是時毘奢婆蜜多羅，聞於太子說是書已，內心歡喜，悅豫熈怡，密懷私慙，折伏貢高我慢之心，向於太子，而說偈言：」(CBETA, T03, no. 190, p. 703, c7-p. 704, a11)[＊8-2]多＋（羅）【宋】＊【元】＊【明】＊。[16]梨＝黎【明】＊。[＊16-1]梨＝黎【明】＊。[17]〔元少一書〕－【明】【聖】，（梵本）＋元少一書【宋】【元】。[＊11-1]隋＝此【明】＊。[＊11-2]隋＝此【明】＊。[＊11-3]隋＝此【明】＊。[18]瞢＝▆【宋】【元】【明】，＝懵【聖】。[＊11-4]隋＝此【明】＊。[19]反＝切【明】。[＊11-5]隋＝此【明】＊。[＊11-6]隋＝此【明】＊。[＊11-7]隋＝此【明】＊。[＊11-8]隋＝此【明】＊。[＊11-9]隋＝此【明】＊。[＊11-10]隋＝此【明】＊。[20][毗>毘]多荼書(隋言起屍)陀[毗>毘]荼國書(隋云南天竺)＝陀毘荼國書(隋云南天竺)毘多荼書(隋言起屍)【宋】【元】【明】。[21]荼＝茶【元】【明】。[＊11-11]隋＝此【明】＊。[＊11-12]隋＝此【明】＊。[22]脂羅低書(隋言裸形人)度其差那婆多書(隋言右旋)＝度其差那婆多書(隋言右旋)脂羅低書(隋言裸形人)【宋】【元】【明】。[23]低＝極【宋】。[＊11-13]隋＝此【明】＊。[＊11-14]隋＝此【明】＊。[＊11-15]隋＝此【明】＊。[＊11-16]隋＝此【明】＊。[＊11-17]隋＝此【明】＊。[＊11-18]隋＝此【明】＊。[＊11-19]隋＝此【明】＊。[＊11-20]隋＝此【明】＊。[24]言＝語【宋】【元】【明】【聖】。[25]斗升＝升斗【宋】【元】【明】，＝斗斗【聖】。[26]未荼＝末茶【元】【明】。[27]尺＝人【宋】【元】【明】。[＊11-21]隋＝此【明】＊。[28]脩＝修【宋】。[29]婁＝樓【明】。[30]伽＝加【聖】。[31]梨＝犁【聖】＊。[32]低＝極【宋】【元】【明】。[＊31-1]梨＝犁【聖】＊。[33]復＝後【宋】【元】【明】。[34]〔音[牃>牒]〕－【宋】【元】【明】【聖】。[1]未荼＝末茶【元】【明】，未＝末【聖】。[2]蒱＝蒲【宋】【元】【明】。[3]果＝草【宋】【元】【明】【聖】。[4]沙＝娑【聖】。[5]覽＝覺【宋】【元】【明】。[6]婆＝娑【宋】【元】【明】。-->
<sent type="main" lang="chi" page="8a" n="2">菩薩手執金筆 栴檀書隸 明珠書床。</sent>
<sent type="main" lang="kor" page="8a" n="2">太子ㅣ 글 ᄇᆡ호기 始作ᄒᆞ샤 明珠書案애 牛頭栴檀香 七寶 書板 노ᄒᆞ시고</sent>
<sent type="note" lang="kor" page="8a" n="3">明珠는 ᄆᆞᆯᄀᆞᆫ 구스리니 明珠書案ᄋᆞᆫ 明珠로 ᄭᅮ뮨 書案이라</sent>
<sent type="note" lang="kor" page="8a" n="4">書板ᄋᆞᆫ 글 쓰시ᄂᆞᆫ 너리니 七寶書板ᄋᆞᆫ 香書板애 七寶로 ᄭᅮ밀씨라</sent>
<sent type="main" lang="chi" page="8b" n="1">問師選友。</sent>
<sent type="main" lang="kor" page="8b" n="1">金 붇 자ᄇᆞ샤 글 쓰시며 무르샤ᄃᆡ</sent> <!-- 저경과의 대응 불명확 -->
<sent type="main" lang="chi" page="8b" n="2">今師何書而相教乎。</sent>
<sent type="main" lang="kor" page="8b" n="2">므슴 그를 ᄀᆞᄅᆞ쵸려 ᄒᆞ시ᄂᆞᆫ고</sent>
<sent type="main" lang="chi" page="8b" n="3">其師答曰。</sent>
<sent type="main" lang="kor" page="8b" n="3">蜜多羅ㅣ 對答ᄒᆞᅀᆞᄫᅩᄃᆡ</sent>
<sent type="main" lang="chi" page="8b" n="4">以梵佉留而相教耳。</sent>
<sent type="main" lang="kor" page="8b" n="4">梵書 佉留書로 ᄀᆞᄅᆞ치ᅀᆞᄫᅩ리ᅌᅵ다</sent>
<sent type="main" lang="chi" page="8b" n="5">菩薩答曰。其異書者有六十四。</sent>
<sent type="main" lang="kor" page="8b" n="5">太子ㅣ ᄒᆞ샤ᄃᆡ 그리 여ᄉᆔᆫ네 가지니</sent>
<sent type="note" lang="kor" page="8b-9a" n="6">여ᄉᆔᆫ 네 가짓 그른 梵書와 佉留書와 佛迦羅書와 安佉書와 曼佉書와 安求書와 大秦書와 護衆書와 取書와 半書와 久與書와 疾堅書와 陁^比羅書와</sent>
<sent type="note" lang="kor" page="9a" n="1">夷狄塞書와 陁與書와 康居書와 最上書와 陁羅書와 佉沙書와 秦書와 匈奴書와 中間字書와 維耆多書와 富沙富書와 天書와 龍書 鬼書와 健畓和書와</sent>
<sent type="note" lang="kor" page="9a" n="2">眞陁羅書와 摩休勒書와 阿須倫書와 迦留羅書와 鹿輪書와 言善書와 天腹書와 風書와 降伏書와 北方 天下書와 狗那尼 天下書와 東方 天下書와 擧書와</sent>
<sent type="note" lang="kor" page="9a-9b" n="3">下書와 要書와 堅固書와 ^ 陁阿書와 得晝書와 厭擧書와 無與書와 轉數書와 轉眼書와 閉句書와 上書와 次近書와 乃至書와 度親書와 中御書와</sent>
<sent type="note" lang="kor" page="9b" n="1">悉滅音書와 電世界書와 馳又書와 善寂地書와 觀空書와 一切 藥書와 善受書와 攝取書와 背響書왜라</sent>
<sent type="main" lang="chi" page="9b" n="2">今師何言正有二種。師問。皆何所名。答曰。</sent> <!-- 梵書。佉留書。護衆書。疾堅書。龍鬼書。揵沓和書。阿須倫書。鹿倫書。天腹書。轉數書。轉眼書。觀空書。攝取書(文多不悉載)。此六十四欲以何書而相教乎。 -->
<sent type="main" lang="kor" page="9b" n="2">엇뎌 다ᄆᆞᆫ 두 가지오 ᄒᆞ시고 다 혜여 니ᄅᆞ신대</sent>
<sent type="main" lang="chi" page="9b" n="3">時師歡悅說偈讚嘆菩薩。</sent>
<sent type="main" lang="kor" page="9b" n="3">蜜多羅ㅣ 降服ᄒᆞᅀᆞᄫᅡ 偈 지ᅀᅥ 讚嘆ᄒᆞᅀᆞᆸ고</sent>
<sent type="main" lang="kor" page="10a" n="1">王ᄭᅴ ᄉᆞᆯᄫᅩᄃᆡ 太子ᄂᆞᆫ 하ᄂᆞᆳ 스스ᅌᅵ어시니 내 어드리 ᄀᆞᄅᆞ치ᅀᆞᄫᆞ리ᅌᅵᆺ고</sent> <!-- 저경 미확인 -->
<sent type="main" lang="chi" page="10a" n="2">爲諸童子</sent>
<sent type="main" lang="kor" page="10a" n="2">太子ㅣ 아ᄒᆡᄃᆞᆯ 더브러 겨샤</sent>
<sent type="main" lang="chi" page="10a" n="3">一一分別諸字本末。</sent>
<sent type="main" lang="kor" page="10a" n="3">글왌 根源을 子細히 니ᄅᆞ시고</sent>
<sent type="main" lang="chi" page="10a" n="4">勸發無上正眞道意。</sent>
<sent type="main" lang="kor" page="10a" n="4">無上正眞道理ᄅᆞᆯ 勸ᄒᆞ시더라</sent>
<sent type="note" lang="kor" page="10a" n="5">上ᄋᆞᆫ 우히니 無上正眞道理ᄂᆞᆫ 우 업슨 正ᄒᆞᆫ 진딧 道理라</sent>
<sent type="main" lang="chi" page="10a" n="6">瑞應本起云。時去聖久書缺二字。</sent>
<sent type="main" lang="kor" page="10a" n="6">그ᄢᅴ 冊앳 두 字ㅣ ᄒᆞ야디여 아모도 모ᄅᆞ더니</sent>
<sent type="main" lang="chi" page="10a-10b" n="7">以問於師。師不能達。</sent>
<sent type="main" lang="kor" page="10a-10b" n="7">蜜多羅^도 모ᄅᆞ거늘</sent>
<sent type="main" lang="chi" page="10b" n="1">反啟其志。</sent>
<sent type="main" lang="kor" page="10b" n="1">太子ㅣᅀᅡ ᄀᆞᄅᆞ치시더라</sent>
<mark type="section_begin">○</mark>
<sent type="main" lang="chi" page="10b" n="2">時諸力士釋種長者啟白淨王。</sent>
<sent type="main" lang="kor" page="10b" n="2">力士ᄃᆞᆯ콰 釋種 長者ᄃᆞᆯ히 王ᄭᅴ ᄉᆞᆯᄫᅩᄃᆡ</sent>
<sent type="note" lang="kor" page="10b" n="3">釋種 長者ᄂᆞᆫ 釋氏ㅅ 얼우니라</sent>
<sent type="main" lang="chi" page="10b" n="4">若太子作佛斷聖王種。</sent>
<sent type="main" lang="kor" page="10b" n="4">太子ㅣ 부톄 ᄃᆞ외시면 聖王ㄱ 子孫이 그츠시리ᅌᅵ다</sent>
<sent type="main" lang="chi" page="10b" n="4">王曰。</sent>
<sent type="main" lang="kor" page="10b" n="4">王이 니ᄅᆞ샤ᄃᆡ</sent>
<sent type="main" lang="chi" page="10b" n="5">何所王女宜太子妃。</sent>
<sent type="main" lang="kor" page="10b" n="5">엇더늬 ᄯᆞ리ᅀᅡ 太子ㅅ 妃子ㅣ ᄃᆞ외려뇨</sent>
<!-- 菩薩心念。吾不貪欲棄兜率來。以權方便今當試之。-->
<sent type="main" lang="chi" page="10b-11a" n="6">使上工立妙金像。</sent>
<sent type="main" lang="kor" page="10b-11a" n="6">太子ㅣ 金으로 겨지븨 야ᇰᄌᆞᄅᆞᆯ ᄆᆡᇰ^ᄀᆞᄅᆞ시고</sent>
<sent type="main" lang="chi" page="11a" n="1">以書文字。</sent>
<sent type="main" lang="kor" page="11a" n="1">겨지븨 德을 쓰샤</sent>
<sent type="main" lang="chi" page="11a" n="2">女人德義如吾所疏。能應娉耳。</sent>
<sent type="main" lang="kor" page="11a" n="2">이 ᄀᆞᆮᄒᆞ야ᅀᅡ 妃子ᄅᆞᆯ 사모리라 ᄒᆞ시니</sent>
<sent type="main" lang="chi" page="11a" n="3">時白淨王告右梵志</sent>
<sent type="main" lang="kor" page="11a" n="3">王이 左右 梵志ᄅᆞᆯ 브리샤</sent>
<sent type="note" lang="kor" page="11a" n="4"></sent>左右 梵志ᄂᆞᆫ 두 녀긔 좃ᄌᆞᄫᅡ ᄒᆞ니는 梵志라
<sent type="main" lang="chi" page="11a" n="5">入迦夷衛國遍瞻察。</sent>
<sent type="main" lang="kor" page="11a" n="5">두루 가 어드라 ᄒᆞ시니</sent>
<sent type="main" lang="chi" page="11a" n="6">梵志周行睹一玉女。淨猶蓮花。類玉女寶。王問女。梵志報曰。</sent>
<sent type="main" lang="kor" page="11a" n="6">ᄒᆞᆫ 玉女 ᄀᆞᄐᆞ시니ᄅᆞᆯ 보ᅀᆞᆸ고 와 ᄉᆞᆯᄫᅩᄃᆡ</sent>
<sent type="main" lang="chi" page="11a" n="7">執杖釋種。</sent>
<sent type="main" lang="kor" page="11a" n="7">執杖釋의 ᄯᆞ니미 겨시더ᅌᅵ다</sent>
<sent type="main" lang="chi" page="11a" n="8">王言。</sent>
<sent type="main" lang="kor" page="11a" n="8">王이 ᄒᆞ샤ᄃᆡ</sent>
<sent type="main" lang="chi" page="11a-11b" n="9">儻不可意使自擇之。</sent>
<sent type="main" lang="kor" page="11a-11b" n="9">ᄒᆞ다가 제 ᄠᅳ데 몯 마자도 저를 ᄀᆞᆯᄒᆡ에 호리^라 ᄒᆞ시고</sent>
<sent type="main" lang="chi" page="11b" n="1">召羅衛好女會彼講堂。</sent>
<sent type="main" lang="kor" page="11b" n="1">나랏 고ᄫᆞᆫ 겨지블 다 太子ㅅ 講堂애 모도시니</sent>
<sent type="note" lang="kor" page="11b" n="2">講ᄋᆞᆫ 글 닐거 ᄠᅳᆮ ᄎᆞᄌᆞᆯ씨니 講堂ᄋᆞᆫ 글 講ᄒᆞ시ᄂᆞᆫ 지비라</sent>
<sent type="main" lang="chi" page="11b" n="3">時釋女俱夷到菩薩所。</sent>
<sent type="main" lang="kor" page="11b" n="3">그저긔 그 ᄯᆞᆯ 俱夷도 講堂애 오샤</sent>
<sent type="main" lang="chi" page="11b" n="4">諦視菩薩目未曾眴。</sent>
<sent type="main" lang="kor" page="11b" n="4">太子ᄅᆞᆯ ᄲᅡᆯ아 보ᅀᆞᆸ거시ᄂᆞᆯ</sent>
<sent type="main" lang="chi" page="11b" n="5">菩薩欣笑。執持寶英以遺俱夷。</sent>
<sent type="main" lang="kor" page="11b" n="5">太子ㅣ 우ᅀᅳ시고 보ᄇᆡ옛 水精을 아ᅀᅡ 주신대</sent>
<sent type="main" lang="chi" page="11b" n="6">俱夷報曰。</sent>
<sent type="main" lang="kor" page="11b" n="6">俱夷 ᄉᆞᆯᄫᅩ샤ᄃᆡ</sent>
<sent type="main" lang="chi" page="11b-12a" n="7">吾不貪寶。當以功德莊嚴。</sent>
<sent type="main" lang="kor" page="11b-12a" n="7">나ᄂᆞᆫ 보ᄇᆡᄅᆞᆯ 아니 과ᄒᆞ야 功德으로 莊嚴ᄒᆞ노^ᅌᅵ다</sent>
<sent type="main" lang="chi" page="12a" n="1">王遣梵志往媒此女。</sent>
<sent type="main" lang="kor" page="12a" n="1">王이 梵志ᄅᆞᆯ 이 각싯 지븨 브리신대</sent>
<sent type="main" lang="chi" page="12a" n="2">執杖釋言。</sent>
<sent type="main" lang="kor" page="12a" n="2">執杖釋이 닐오ᄃᆡ</sent>
<sent type="main" lang="chi" page="12a" n="3">我等本姓有藝術者乃嫁與之。</sent>
<sent type="main" lang="kor" page="12a" n="3">우리 가문앤 ᄌᆡ조 ᄀᆞᆯᄒᆡ야ᅀᅡ 사회 맛ᄂᆞ니ᅌᅵ다</sent>
<sent type="main" lang="chi" page="12a" n="4">王問菩薩。</sent>
<sent type="main" lang="kor" page="12a" n="4">王이 太子ᄭᅴ 묻ᄌᆞᄫᅩ샤ᄃᆡ</sent>
<sent type="main" lang="chi" page="12a" n="5">能現術乎。</sent>
<sent type="main" lang="kor" page="12a" n="5">ᄌᆡ조ᄅᆞᆯ 어루 ᄒᆞᇙ다</sent>
<sent type="main" lang="chi" page="12a" n="6">菩薩曰</sent>
<sent type="main" lang="kor" page="12a" n="6">對答ᄒᆞ샤ᄃᆡ</sent>
<sent type="main" lang="chi" page="12a" n="7">能。</sent>
<sent type="main" lang="kor" page="12a" n="7">어루 호리ᅌᅵ다</sent>
<sent type="main" lang="chi" page="12a" n="8">王遍敕國中。撞鍾擊鼓。</sent>
<sent type="main" lang="kor" page="12a" n="8">王이 붑 텨 ᄌᆡ조 겻그ᇙ 사ᄅᆞᄆᆞᆯ 다 모ᄃᆞ라 ᄒᆞ시고 出令ᄒᆞ샤ᄃᆡ</sent>
<sent type="main" lang="chi" page="12a-12b" n="9">却後七日太子現術。諸有藝術皆來集會。勝者以釋女與之。</sent>
<sent type="main" lang="kor" page="12a-12b" n="9">ᄌᆡ조 이긔니ᅀᅡ 執杖釋^의 사회 ᄃᆞ외리라</sent>
<sent type="main" lang="kor" page="12b" n="1">調達이 닐오ᄃᆡ</sent> <!-- 저경 미확인 -->
<sent type="main" lang="kor" page="12b" n="2">太子ㅣ 聰明ᄒᆞ야 그른 잘 ᄒᆞ거니와 히미ᅀᅡ 어듸ᄯᅥᆫ 우리ᄅᆞᆯ 이긔료 ᄒᆞ고</sent> <!-- 저경 미확인 -->
<sent type="main" lang="chi" page="12b" n="3">於是調達右手牽象左手撲殺。</sent>
<sent type="main" lang="kor" page="12b" n="3">象이 門ᄋᆡ 솃거늘 그 象ᄋᆡ 머리ᄅᆞᆯ 자바 ᄯᅡ해 그우리왇고</sent>
<sent type="main" lang="chi" page="12b" n="4">難陀出城門。卽牽移路側。</sent>
<sent type="main" lang="kor" page="12b" n="4">難陀ᄂᆞᆫ 象ᄋᆞᆯ 긼 ᄀᆞᅀᅢ 티차ᄂᆞᆯ</sent>
<sent type="main" lang="chi" page="12b" n="5">菩薩出城曰。是象身大臭熏城內。</sent>
<sent type="main" lang="kor" page="12b" n="5">太子ᄂᆞᆫ 象ᄋᆞᆯ 드러 城 나ᄆᆞ티시고</sent> <!-- 저경과의 대응 불명확 -->
<sent type="main" lang="chi" page="12b" n="6">卽右掌接擿置城外。</sent>
<sent type="main" lang="kor" page="12b" n="6">미처 ᄃᆞ라 가 바다 알피 아니 디게 ᄒᆞ시니라</sent> <!-- 저경과의 대응 불명확 -->
<sent type="main" lang="kor" page="13a" n="1">調達이와 難陀왜 서르 실흠ᄒᆞ니 둘희 히미 ᄀᆞᆮ거늘</sent> <!-- 저경 미확인 -->
<sent type="main" lang="kor" page="13a" n="2">太子ㅣ 둘흘 자바 ᄒᆞᆫᄢᅴ 그우리와ᄃᆞ시며</sent> <!-- 저경 미확인 -->
<sent type="main" lang="chi" page="13a" n="3">時大臣炎光算術第一。</sent>
<sent type="main" lang="kor" page="13a" n="3">大臣 炎光이라 호리</sent>
<sent type="note" lang="kor" page="13a" n="4">大臣ᄋᆞᆫ 큰 신하ㅣ라</sent>
<!-- 言談算術亦不能及。樹木藥草衆水滴數一一可知。樗蒱六博天文地理。 -->
<sent type="main" lang="chi" page="13a" n="5">八萬異術一切諳會。</sent>
<sent type="main" lang="kor" page="13a" n="5">八萬 가짓 ᄌᆡ조 호ᄃᆡ</sent>
<sent type="main" lang="chi" page="13a" n="6">不及菩薩。</sent>
<sent type="main" lang="kor" page="13a" n="6">太子ᄭᅴ 계우ᅀᆞᄫᆞ니라</sent>
<!-- 調達及難陀故欲手搏。菩薩愍之。舉調達身在於空中三反跳旋使身不痛。-->
<sent type="main" lang="chi" page="13a" n="7">王及釋種更欲試射。</sent>
<sent type="main" lang="kor" page="13a" n="7">王이 釋種 ᄃᆞ리시고 ᄯᅩ 활 쏘기ᄅᆞᆯ 받더시니</sent>
<sent type="main" lang="kor" page="13a-13b" n="8">그 東山애 金붑 銀붑 돌붑 쇠부피 各^各 닐굽곰 잇거늘</sent> <!-- '늘'은 '놀'로도 보임, 저경 미확인-->
<sent type="main" lang="chi" page="13b" n="1">調達豎四十里鼓。難陀六十里。</sent>
<sent type="main" lang="kor" page="13b" n="1">調達이와 難陀왜 몬져 쏘니 各各 세콤 ᄢᅦ여디거늘</sent> <!-- 저경과의 대응 불명확 -->
<!-- 菩薩百里。調達射中四十里鼓。不能得過。難陀六十里亦不得越。 -->
<sent type="main" lang="chi" page="13b" n="2">菩薩引弓。弓卽折破。</sent>
<sent type="main" lang="kor" page="13b" n="2">太子ㅣ 화ᄅᆞᆯ ᅘᅧ시니 화리 것거디거늘</sent>
<sent type="main" lang="chi" page="13b" n="3">問有異弓任吾用不。</sent>
<sent type="main" lang="kor" page="13b" n="3">무르샤ᄃᆡ 내 그ᅌᅦ 마ᄌᆞᆫ 화리 잇ᄂᆞ니여</sent>
<sent type="main" lang="chi" page="13b" n="4">王曰。</sent>
<sent type="main" lang="kor" page="13b" n="4">王이 니ᄅᆞ샤ᄃᆡ</sent>
<sent type="main" lang="chi" page="13b" n="5">吾祖父所執用弓奇異無雙。</sent>
<sent type="main" lang="kor" page="13b" n="5">우리 祖上애셔 쏘더신 화리 ᄀᆞ초아 이쇼ᄃᆡ</sent>
<sent type="note" lang="kor" page="13b" n="6">祖ᄂᆞᆫ 한아비니 祖上ᄋᆞᆫ 한아비롯 우흘 無數히 티닐온 마리라</sent>
<sent type="main" lang="chi" page="13b-14a" n="7">無能用者。著於天寺便可持來。</sent>
<sent type="main" lang="kor" page="13b-14a" n="7">이긔여 쏘리 업스니 가져 오라 ᄒᆞ^야시ᄂᆞᆯ</sent>
<sent type="main" lang="chi" page="14a" n="1">一切諸釋無能張者。</sent>
<sent type="main" lang="kor" page="14a" n="1">釋種ᄃᆞᆯ히 이긔여 지ᄒᆞ리 업더니</sent>
<sent type="main" lang="chi" page="14a" n="2">菩薩以手捺張。</sent>
<sent type="main" lang="kor" page="14a" n="2">太子ㅣ 소ᄂᆞ로 눌러 지ᄒᆞ샤</sent>
<sent type="main" lang="chi" page="14a" n="3">拼弓之聲悉聞城內。</sent>
<sent type="main" lang="kor" page="14a" n="3">시울 ᄩᆞ시ᇙ 소리 잣 안히 다 들이더라</sent>
<sent type="main" lang="chi" page="14a" n="4">注箭放撥</sent>
<sent type="main" lang="kor" page="14a" n="4">살 머겨 쏘시니</sent>
<sent type="main" lang="chi" page="14a" n="5">中百里鼓。箭沒地中涌泉自出。</sent>
<sent type="main" lang="kor" page="14a" n="5">그 사리 스믈여듧 부플 다 ᄢᅦ여 ᄯᅡ해 ᄉᆞᄆᆞ차 가아</sent>
<sent type="main" lang="chi" page="14a" n="6">中鐵圍山。</sent>
<sent type="main" lang="kor" page="14a" n="6">鐵圍山애 바ᄀᆞ니</sent>
<sent type="main" lang="chi" page="14a" n="7">三千剎土六反震動。一切諸釋怪未曾有。</sent>
<sent type="main" lang="kor" page="14a" n="7">三千 世界 드러치니라</sent>
<sent type="main" lang="kor" page="14a" n="8">天帝釋이 그 사ᄅᆞᆯ ᄲᅡᅘᅧ</sent> <!-- 저경 미확인 -->
<sent type="main" lang="kor" page="14a-14b" n="9">忉利天에 가아 塔 일어 供^養ᄒᆞᅀᆞᆸ더라</sent> <!-- 저경 미확인 -->
<sent type="note" lang="kor" page="14b" n="1">이 塔ᄋᆞᆫ 天上 네 塔앳 ᄒᆞ나히라</sent>
<sent type="main" lang="kor" page="14b" n="2">살 든 굼긔셔 ᄉᆡ미 나아 우므리 ᄃᆞ외니</sent> <!-- 저경 미확인 -->
<sent type="main" lang="kor" page="14b" n="3">마시ᄃᆞᆫ 수을 ᄀᆞᆮ더니 머그면 病이 다 됴터라</sent> <!-- 저경 미확인 -->
<sent type="main" lang="chi" page="14b" n="4">於時執杖釋種以女俱夷爲菩薩妃。隨世習俗現相娛樂。</sent>
<sent type="main" lang="kor" page="14b" n="4">그제ᅀᅡ 執杖釋의 ᄯᆞ리 太子ㅅ 妃子ㅣ ᄃᆞ외시니라</sent>
<sent type="note" lang="kor" page="14b" n="5">ᄌᆡ조 겻구시ᇙ 제 부텻 나히 열히러시니 昭王ㄱ 셜흔다ᄉᆞ찻 ᄒᆡ 癸亥오</sent>
<sent type="note" lang="kor" page="14b" n="6">妃子 드리샤ᄆᆞᆫ 부텻 나히 열닐구비러시니 昭王 마ᅀᆞᆫ둘찻 ᄒᆡ 庚午ㅣ라</sent>
<sent type="main" lang="chi" page="14b-15a" n="7">太子雖納久而不接。</sent>
<sent type="main" lang="kor" page="14b-15a" n="7">太子ㅣ 妃子ᄅᆞᆯ 드리샤^도 ᄌᆞ올아ᄫᅵ 아니ᄒᆞ더시니</sent>
<sent type="main" lang="chi" page="15a" n="1">婦人之情欲有附近。</sent>
<sent type="main" lang="kor" page="15a" n="1">俱夷 ᄠᅳ덴 갓가ᄫᅵ 가ᅀᆞᆸ고져 ᄒᆞ실ᄊᆡ</sent>
<sent type="main" lang="chi" page="15a" n="2">太子曰。</sent>
<sent type="main" lang="kor" page="15a" n="2">太子ㅣ ᄒᆞ샤ᄃᆡ</sent>
<sent type="main" lang="chi" page="15a" n="3">常得好花置我中間。共視之寧不好乎。</sent>
<sent type="main" lang="kor" page="15a" n="3">됴ᄒᆞᆫ 고ᄌᆞᆯ 우리 ᄉᆞᅀᅵ예 노코 보ᄃᆡ 아니 됴ᄒᆞ니여</sent>
<sent type="main" lang="chi" page="15a" n="4">裘夷卽具好花。又欲近之。</sent>
<sent type="main" lang="kor" page="15a" n="4">俱夷 고ᄌᆞᆯ 가져다가 노코 ᄯᅩ 나ᅀᅡ오려 커시ᄂᆞᆯ</sent>
<sent type="main" lang="chi" page="15a" n="5">太子曰却。</sent>
<sent type="main" lang="kor" page="15a" n="5">太子ㅣ ᄒᆞ샤ᄃᆡ</sent>
<sent type="main" lang="chi" page="15a" n="6">此花汁污於床席。</sent>
<sent type="main" lang="kor" page="15a" n="6">고ᄌᆡᆺ 이스리 저즈리라</sent>
<sent type="main" lang="chi" page="15a" n="7">久後復曰。得好白褺置我中間。兩人觀之不亦好乎。</sent>
<sent type="main" lang="kor" page="15a" n="7">後에 ᄯᅩ 白氎을 ᄉᆞᅀᅵ예 노하 두고 보더시니</sent>
<sent type="note" lang="kor" page="15a-15b" n="8">白氎은 ᄒᆡᆫ 木綿이니 西天 마래 ^ 迦波羅ㅣ라</sent>
<sent type="main" lang="chi" page="15b" n="1">婦卽具褺又有近意。</sent>
<sent type="main" lang="kor" page="15b" n="1">俱夷 ᄯᅩ 갓가ᄫᅵ 오러 커시ᄂᆞᆯ</sent>
<sent type="main" lang="chi" page="15b" n="2">太子曰却。</sent>
<sent type="main" lang="kor" page="15b" n="2">太子ㅣ ᄒᆞ샤ᄃᆡ</sent>
<sent type="main" lang="chi" page="15b" n="3">人有污垢必洿此褺。</sent>
<sent type="main" lang="kor" page="15b" n="3">白氎이 ᄠᆡ 무드리라 ᄒᆞ실ᄊᆡ</sent>
<sent type="main" lang="chi" page="15b" n="4">婦不敢近。</sent>
<sent type="main" lang="kor" page="15b" n="4">갓가ᄫᅵ 몯 오더시다</sent>
<mark type="section_begin">○</mark>
<sent type="main" lang="chi" page="15b" n="5">太子出遊前至王田。息閻浮樹</sent>
<sent type="main" lang="kor" page="15b" n="5">太子ㅣ 나아 노니샤 閻浮樹 아래 가샤</sent>
<sent type="main" lang="kor" page="15b" n="6">받 가ᇙ 사ᄅᆞᆷ 보더시니</sent> <!-- 저경 미확인 -->
<sent type="main" lang="chi" page="15b" n="7">日光輝赫。樹爲曲枝蔭太子身。</sent>
<sent type="main" lang="kor" page="15b" n="7">나못 가지 구버 와 ᄒᆡᆺ 光ᄋᆞᆯ ᄀᆞ리더라</sent>
<sent type="main" lang="chi" page="15b" n="8">看諸耕人淨居天化爲死</sent>
<sent type="main" lang="kor" page="15b" n="8">淨居天 澡缾이 주근 벌에 ᄃᆞ외야 디옛거늘</sent>
<sent type="note" lang="kor" page="15b" n="9">淨은 조ᄒᆞᆯ씨오 居는 살씨니</sent>
<sent type="note" lang="kor" page="15b-16a" n="10">貪慾^ᄋᆞᆯ 여희여 조ᄒᆞᆫ 몸 사ᄂᆞᆫ 하ᄂᆞᆯ히니</sent>
<sent type="note" lang="kor" page="16a" n="1">無煩天과 無熱天과 善見天과 善現天과 色究竟天이라</sent>
<sent type="note" lang="kor" page="16a" n="2">澡缾은 일후미라</sent>
<sent type="main" lang="chi" page="16a" n="3">蟲烏隨啄吞。</sent>
<sent type="main" lang="kor" page="16a" n="3">가마괴 와 딕먹더니</sent>
<sent type="main" lang="chi" page="16a" n="4">見已起慈逮得四禪。</sent>
<sent type="main" lang="kor" page="16a" n="4">太子ㅣ 보시고 慈悲心ᄋᆞᆯ 내야시ᄂᆞᆯ</sent>
<sent type="main" lang="chi" page="16a" n="5">王尋後至慰引將還。</sent>
<sent type="main" lang="kor" page="16a" n="5">王이 미조차 가샤 달애야 뫼셔 오샤</sent>
<sent type="main" lang="chi" page="16a" n="6">慮其出家</sent>
<sent type="main" lang="kor" page="16a" n="6">出家ᄒᆞ시ᇙ가 저흐샤</sent>
<sent type="main" lang="chi" page="16a" n="7">更增妓女娛樂衆具令其心止。</sent>
<sent type="main" lang="kor" page="16a" n="7">푸ᇰ류ᄒᆞᇙ 겨집 더ᄒᆞ야 ᄆᆞᅀᆞᄆᆞᆯ 자치시긔 ᄒᆞ시더라</sent>
<sent type="main" lang="kor" page="16a" n="8">太子ㅣ 門 밧글 보아지라 ᄒᆞ야시ᄂᆞᆯ</sent> <!-- 저경 미확인 -->
<sent type="main" lang="kor" page="16a-16b" n="9">王^이 臣下ᄃᆞᆯᄒᆞᆯ 긔걸ᄒᆞ샤</sent> <!-- 저경 미확인 -->
<sent type="main" lang="kor" page="16b" n="1">ᄆᆞᅀᆞᆳ 고리며 동산이며 조히 ᄭᅮ며</sent> <!-- 저경 미확인 -->
<sent type="main" lang="kor" page="16b" n="2">더러ᄫᅳᆫ 거슬 뵈디 말라 ᄒᆞ시니라</sent> <!-- 저경 미확인 -->
<sent type="main" lang="chi" page="16b" n="3">於時太子出東城門。</sent>
<sent type="main" lang="kor" page="16b" n="3">太子ㅣ 東門 밧긔 나가시니</sent>
<!-- 菩薩威神之所建立。-->
<sent type="main" lang="kor" page="16b" n="4">諸天化作老人。</sent>
<sent type="main" lang="kor" page="16b" n="4">淨居天이 늘근 사ᄅᆞ미 ᄃᆞ외야</sent>
<!-- 髮白齒落。目冥耳聾。-->
<sent type="main" lang="chi" page="16b" n="5">執杖僂步。</sent>
<sent type="main" lang="kor" page="16b" n="5">막다히 딥고 가거늘</sent>
<sent type="main" lang="chi" page="16b" n="6">菩薩知而發問。此爲何人。</sent>
<sent type="main" lang="kor" page="16b" n="6">太子ㅣ 보시고 무르신대</sent>
<sent type="main" lang="chi" page="16b" n="7">御者曰。</sent>
<sent type="main" lang="kor" page="16b" n="7">뫼ᅀᆞᄫᆞᆫ 臣下ㅣ 對答ᄒᆞᅀᆞᄫᅩᄃᆡ</sent>
<sent type="main" lang="chi" page="16b" n="8">是名老人。</sent>
<sent type="main" lang="kor" page="16b" n="8">늘근 사ᄅᆞ미니ᅌᅵ다</sent>
<sent type="main" lang="kor" page="16b-17a" n="9">太子ㅣ 무^르샤ᄃᆡ</sent> <!-- 저경 미확인 -->
<sent type="main" lang="kor" page="17a" n="1">엇뎨 늙다 ᄒᆞᄂᆞ뇨</sent> <!-- 저경 미확인 -->
<sent type="main" lang="kor" page="17a" n="2">對答ᄒᆞᅀᆞᄫᅩᄃᆡ</sent> <!-- 저경 미확인 -->
<sent type="main" lang="kor" page="17a" n="3">녜 졈던 사ᄅᆞᆷ도 오라면 늙ᄂᆞ니</sent> <!-- 저경 미확인 -->
<sent type="main" lang="kor" page="17a" n="4">人生애 免ᄒᆞ리 업스니ᅌᅵ다</sent> <!-- 저경 미확인 -->
<sent type="note" lang="kor" page="17a" n="5">免은 버슬씨라</sent>
<sent type="main" lang="chi" page="17a" n="6">菩薩曰。</sent>
<sent type="main" lang="kor" page="17a" n="6">太子ㅣ 니ᄅᆞ샤ᄃᆡ</sent>
<sent type="main" lang="chi" page="17a" n="7">人命速駛。猶山水流難可再過。不獨此人天下皆爾。</sent>
<sent type="main" lang="kor" page="17a" n="7">사ᄅᆞᄆᆡ 목수미 흐를 믈 ᄀᆞᆮᄒᆞ야 머므디 몯ᄒᆞ놋다 ᄒᆞ시고</sent>
<sent type="main" lang="chi" page="17a" n="8">便迴還入宮愍念十方。</sent>
<sent type="main" lang="kor" page="17a" n="8">도라 드르샤 世間 슬흔 ᄆᆞᅀᆞ미 디트시니라</sent>
<sent type="main" lang="chi" page="17a" n="9">菩薩後復出南城門。</sent>
<sent type="main" lang="kor" page="17a" n="9">버거 南門 밧긔 나가시니</sent>
<sent type="main" lang="chi" page="17a-17b" n="10">路見病人。</sent>
<sent type="main" lang="kor" page="17a-17b" n="10">淨居天이 病ᄒᆞᆫ ^ 사ᄅᆞ미 ᄃᆞ외야</sent> <!-- 저경과의 대응 불명확 -->
<sent type="main" lang="chi" page="17b" n="1">水腹身羸臥于道側。</sent>
<sent type="main" lang="kor" page="17b" n="1">긼 ᄀᆞᅀᅢ 누엣거늘</sent>
<sent type="main" lang="kor" page="17b" n="2">太子ㅣ 무르신대</sent> <!-- 저경 미확인 -->
<sent type="main" lang="chi" page="17b" n="3">御者曰。</sent>
<sent type="main" lang="kor" page="17b" n="3">뫼ᅀᆞᄫᆞᆫ 臣下ㅣ 對答ᄒᆞᅀᆞᄫᅩᄃᆡ</sent>
<sent type="main" lang="chi" page="17b" n="4">此名病人。</sent>
<sent type="main" lang="kor" page="17b" n="4">이ᄂᆞᆫ 病ᄒᆞᆫ 사ᄅᆞ미니ᅌᅵ다</sent>
<sent type="main" lang="chi" page="17b" n="5">命在須臾餘壽如髮。</sent>
<sent type="main" lang="kor" page="17b" n="5">이벳 煩惱 몯 ᄎᆞ마 음담 너므 ᄒᆞ면 병이 나ᄂᆞ니</sent> <!-- 저경과의 대응 불명확 -->
<sent type="main" lang="kor" page="17b" n="6">人生애 免ᄒᆞ리 업스니ᅌᅵ다</sent> <!-- 저경 미확인 -->
<sent type="main" lang="chi" page="17b" n="7">菩薩曰。</sent>
<sent type="main" lang="kor" page="17b" n="7">太子ㅣ 니ᄅᆞ샤ᄃᆡ</sent>
<sent type="main" lang="chi" page="17b" n="8">萬物無常有身有苦。</sent>
<sent type="main" lang="kor" page="17b" n="8">몸ᄇᆞᆺ 이시면 受苦ᄅᆞ왼 이리 잇ᄂᆞ니</sent>
<sent type="main" lang="chi" page="17b" n="9">吾亦當然。</sent>
<sent type="main" lang="kor" page="17b" n="9">나도 뎌러ᄒᆞ리로다 ᄒᆞ시고</sent>
<sent type="main" lang="chi" page="18a" n="1">卽還入宮。</sent>
<sent type="main" lang="kor" page="18a" n="1">도라 드르샤 시름ᄒᆞ야 ᄒᆞ더시다</sent>
<sent type="main" lang="kor" page="18a" n="2">王이 臣下ᄃᆞᆯᄃᆞ려 무르샤ᄃᆡ</sent> <!-- 저경 미확인 -->
<sent type="main" lang="kor" page="18a" n="3">길흘 조케 ᄒᆞ라 ᄒᆞ다니 엇뎨 病ᄒᆞᆫ 사ᄅᆞᄆᆞᆯ ᄯᅩ 보게 ᄒᆞᆫ다</sent> <!-- 저경 미확인 -->
<sent type="main" lang="kor" page="18a" n="4">對答ᄒᆞᅀᆞᄫᅩᄃᆡ</sent> <!-- 저경 미확인 -->
<sent type="main" lang="kor" page="18a" n="5">ᄉᆞᆯ표미ᅀᅡ ᄀᆞ자ᇰ ᄒᆞ얀마ᄅᆞᆫ</sent> <!-- 저경 미확인 -->
<sent type="main" lang="kor" page="18a" n="6">아모 ᄃᆡ셔 온 디 몰로리 믄득 알ᄑᆡ 내ᄃᆞᄅᆞ니</sent> <!-- 저경 미확인 -->
<sent type="main" lang="kor" page="18a" n="7">우리 罪 아니ᅌᅵ다</sent> <!-- 저경 미확인 -->
<sent type="main" lang="kor" page="18a" n="8">王이 하ᄂᆞᆳ 이린 ᄃᆞᆯ 아ᄅᆞ시고 罪 아니 주시니라</sent> <!-- 저경 미확인 -->
<sent type="main" lang="kor" page="18a-18b" n="9">ᄒᆞᆫ 婆羅門ᄋᆡ ^ 아ᄃᆞᆯ 優陀夷라 호리</sent> <!-- 저경 미확인 -->
<sent type="main" lang="kor" page="18b" n="1">聰明ᄒᆞ며 말 잘 ᄒᆞ더니</sent> <!-- 저경 미확인 -->
<sent type="main" lang="kor" page="18b" n="2">王이 블러다가 太子ㅅ 버들 사ᄆᆞ샤</sent> <!-- 저경 미확인 -->
<sent type="main" lang="kor" page="18b" n="3">時常 겨틔 이셔 시르믈 플에 ᄒᆞ시니라</sent> <!-- 저경 미확인 -->
<sent type="main" lang="kor" page="18b" n="4">後復遊觀出西城門。</sent>
<sent type="main" lang="kor" page="18b" n="4">太子ㅣ ᄯᅩ 西門 밧긔 나가시니</sent>
<sent type="main" lang="kor" page="18b" n="5">見一人死。</sent>
<sent type="main" lang="kor" page="18b" n="5">淨居天이 주근 사ᄅᆞᆷ ᄃᆞ외야</sent>
<sent type="main" lang="kor" page="18b" n="6">室家圍遶抆淚悲哭。</sent>
<sent type="main" lang="kor" page="18b" n="6">네 사ᄅᆞ미 메오 모다 울며 조차 가거늘</sent>
<sent type="main" lang="kor" page="18b" n="7">菩薩問曰。此爲何人。</sent>
<sent type="main" lang="kor" page="18b" n="7">太子ㅣ 무르신대</sent>
<sent type="main" lang="kor" page="18b-19a" n="8">御者曰。</sent>
<sent type="main" lang="kor" page="18b-19a" n="8">優陀夷 對答^ᄒᆞᅀᆞᄫᅩᄃᆡ</sent>
<sent type="main" lang="chi" page="19a" n="1">此爲死人。人生有死。猶春有冬。人物一統無生不終。</sent>
<sent type="main" lang="kor" page="19a" n="1">주근 사ᄅᆞ미니 人生애 免ᄒᆞ리 업스니ᅌᅵ다</sent> <!-- 저경과의 대응 불명확 -->
<sent type="main" lang="chi" page="19a" n="2">菩薩曰。</sent>
<sent type="main" lang="kor" page="19a" n="2">太子ㅣ 니ᄅᆞ샤ᄃᆡ</sent>
<!-- 夫死痛矣。精神據矣。吾見死者。-->
<sent type="main" lang="chi" page="19a" n="3">形壞體化 而神不滅。</sent>
<sent type="main" lang="kor" page="19a" n="3">주근 사ᄅᆞᄆᆞᆯ 보니 넉슨 업디 아니ᄒᆞ도다</sent>
<sent type="main" lang="chi" page="19a" n="4">吾不能 復以死受生往來五道</sent>
<sent type="main" lang="kor" page="19a" n="4">주그락 살□ ᄒᆞ야 다ᄉᆞᆺ 길헤 ᄃᆞᆮ녀</sent> <!-- □는 [막] 또는 [락] -->
<sent type="note" lang="kor" page="19a" n="5">다ᄉᆞᆺ 길ᄒᆞᆫ 地獄과 餓鬼와 畜生과 天道와 人道왜라</sent>
<sent type="note" lang="kor" page="19a" n="6">天道ᄂᆞᆫ 하ᄂᆞᆯ해 가 나ᄂᆞᆫ 길히오</sent>
<sent type="note" lang="kor" page="19a" n="7">人道ᄂᆞᆫ 사ᄅᆞᆷ ᄃᆞ외야 오ᄂᆞᆫ 길히라</sent>
<sent type="main" lang="chi" page="19a" n="8">勞我精神。</sent>
<sent type="main" lang="kor" page="19a" n="8">受苦ᄒᆞᄂᆞ니 나ᄂᆞᆫ 내 精神ᄋᆞᆯ ᄀᆞᆺ고디 아니호리라 ᄒᆞ시고</sent>
<sent type="note" lang="kor" page="19a-19b" n="9">精神^ᄋᆞᆫ ᄆᆞᅀᆞ미니 넉시라 ᄒᆞᄃᆞᆺ ᄒᆞᆫ 마리라</sent>
<sent type="main" lang="chi" page="19b" n="1">便迴車還。</sent>
<sent type="main" lang="kor" page="19b" n="1">도라 드르샤 더욱 시름ᄒᆞ야 ᄒᆞ더시다</sent>
<sent type="main" lang="chi" page="19b" n="2">復於異日出北城門。</sent>
<sent type="main" lang="kor" page="19b" n="2">ᄯᅩ 北門 밧긔 나가샤</sent>
<sent type="main" lang="kor" page="19b" n="3">ᄆᆞᆯ 브려 즘게 미틔 쉬시며</sent> <!-- 저경 미확인 -->
<sent type="main" lang="kor" page="19b" n="4">뫼ᅀᆞᄫᆞᆫ 사ᄅᆞᆷ 믈리시고 ᄒᆞ오ᅀᅡ 기픈 道理 ᄉᆞ라ᇰᄒᆞ더시니</sent><!-- 저경 미확인 -->
<sent type="main" lang="chi" page="19b" n="5">見一沙門。</sent>
<sent type="main" lang="kor" page="19b" n="5">淨居天이 沙門이 ᄃᆞ외야</sent> <!-- 저경과의 대응 불명확 -->
<sent type="note" lang="kor" page="19b" n="6">沙門ᄋᆞᆫ 브즈러니 ᄒᆡᇰ뎍 닷ᄂᆞ다 혼 마리니 쥬ᅌᅳᆯ 沙門이라 ᄒᆞᄂᆞ니라</sent>
<sent type="main" lang="chi" page="19b" n="7">衣服整齊手執法器。</sent>
<sent type="main" lang="kor" page="19b" n="7">錫杖 잡고 바리 받고 알ᄑᆞ로 디나가거늘</sent> <!-- 저경과의 대응 불명확 -->
<sent type="note" lang="kor" page="19b" n="8">杖ᄋᆞᆫ 막다히니</sent>
<sent type="note" lang="kor" page="19b-20a" n="9">막다힛 머리^□ 골회 이셔 디퍼 ᄃᆞᆮ니ᇙ 저긔 錫錫ᄒᆞᆫ 소리 날ᄊᆡ 錫杖이라 ᄒᆞ니라</sent> <!-- □는 [예]로 추정 -->
<sent type="main" lang="chi" page="20a" n="1">菩薩問曰。此爲何人。</sent>
<sent type="main" lang="kor" page="20a" n="1">太子ㅣ 무르샤ᄃᆡ 네 엇던 사ᄅᆞ민다</sent>
<sent type="main" lang="chi" page="20a" n="2">御者答。</sent>
<sent type="main" lang="kor" page="20a" n="2">對答ᄒᆞᅀᆞᄫᅩᄃᆡ</sent>
<sent type="main" lang="chi" page="20a" n="3">此名比丘。</sent>
<sent type="main" lang="kor" page="20a" n="3">부텻 제자 沙門이로ᅌᅵ다</sent>
<sent type="main" lang="kor" page="20a" n="4">太子ㅣ 무르샤ᄃᆡ</sent> <!-- 여기부터 저경 미확인 -->
<sent type="main" lang="kor" page="20a" n="5">엇뎨 沙門이라 ᄒᆞᄂᆞ뇨</sent>
<sent type="main" lang="kor" page="20a" n="6">對答ᄒᆞᅀᆞᄫᅩᄃᆡ</sent>
<sent type="main" lang="kor" page="20a" n="7">三界 어즈럽고</sent>
<sent type="note" lang="kor" page="20a" n="8">三界 內옛 숨ᄐᆞᆫ 거시 사ᄅᆞᆷ ᄃᆞ외락 쥬ᇰᄉᆡᇰ ᄃᆞ외락 ᄒᆞ야 그지업시 六趣예 두루 ᄃᆞᆮ닐ᄊᆡ 어즈럽다 ᄒᆞ니라</sent>
<sent type="note" lang="kor" page="20a-20b" n="9">六趣는 여슷 길ᄒᆞ로 갈씨니 우희 닐□ 다^ᄉᆞᆺ 길헤 阿修羅 조차 여스시라</sent> <!-- □는 [온]으로 추정 -->
<sent type="main" lang="kor" page="20b" n="1">六趣ㅣ 어즐ᄒᆞ거늘</sent>
<sent type="note" lang="kor" page="20b" n="2">부텨는 三界 밧긔 버서나샤 長常 便安ᄒᆞ거시ᄂᆞᆯ</sent>
<sent type="note" lang="kor" page="20b" n="3">衆生ᄋᆞᆫ 버서날 이ᄅᆞᆯ 아니ᄒᆞ야 六趣에 ᄃᆞᆮ뇨ᄃᆡ 受苦ᄅᆞᄫᆡᆫ 주를 모ᄅᆞᆯᄊᆡ 어즐ᄒᆞ다 ᄒᆞ니라</sent>
<sent type="main" lang="kor" page="20b" n="4">ᄆᆞᅀᆞᄆᆞᆯ 아라 根源을 ᄉᆞᄆᆞᆺ 볼ᄊᆡ 일흐믈 沙門이라 ᄒᆞᄂᆞ니ᅌᅵ다 ᄒᆞ고</sent> <!-- [일흐믈]은 [일후믈]로 추정됨 -->
<sent type="main" lang="kor" page="20b" n="5">虛空애 ᄂᆞ라 니거늘</sent>
<sent type="main" lang="kor" page="20b" n="6">太子ㅣ 니ᄅᆞ샤ᄃᆡ</sent>
<sent type="main" lang="kor" page="20b" n="7">됴ᄒᆞᆯ쎠 이ᅀᅡ ᄆᆞᅀᆞ매 훤히 즐겁도다 ᄒᆞ시고</sent>
<sent type="main" lang="kor" page="20b-21a" n="8">도라 드^르샤 ᄀᆞ자ᇰ 깃거ᄒᆞ시더라</sent>
<sent type="note" lang="kor" page="21a" n="1">네 門 밧긔 나샤미 부텻 나히 열아호비러시니 昭王 마ᅀᆞᆫ네찻 ᄒᆡ 壬申이라</sent>
<mark type="section_begin">○</mark>
<sent type="main" lang="chi" page="21a" n="2">卽時靜夜入王宮殿。</sent>
<sent type="main" lang="kor" page="21a" n="2">太子ㅣ 바ᄆᆡ 王宮에 드르시니</sent>
<sent type="main" lang="chi" page="21a" n="3">光明照遠近。</sent>
<sent type="main" lang="kor" page="21a" n="3">光明이 두루 비취더시니</sent>
<sent type="main" lang="chi" page="21a" n="4">其父覺起。啟父王言。</sent>
<sent type="main" lang="kor" page="21a" n="4">王ᄭᅴ ᄉᆞᆯᄫᅩ샤ᄃᆡ</sent>
<sent type="main" lang="chi" page="21a" n="5">諸天勸助今應出家。</sent>
<sent type="main" lang="kor" page="21a" n="5">出家ᄒᆞ고져 ᄒᆞ노ᅌᅵ다</sent>
<sent type="main" lang="chi" page="21a" n="6">父王悲泣。</sent>
<sent type="main" lang="kor" page="21a" n="6">王이 손목 자바 울며 니ᄅᆞ샤ᄃᆡ</sent>
<sent type="main" lang="chi" page="21a" n="7">何所志願。何時當還。</sent>
<sent type="main" lang="kor" page="21a" n="7">이 ᄆᆞᅀᆞᆷ 먹디 말라 나라해 니ᅀᅳ리 업스니라</sent> <!-- 저경과의 대응 불명확 -->
<sent type="main" lang="chi" page="21a" n="8">菩薩言。</sent>
<sent type="main" lang="kor" page="21a" n="8">太子ㅣ 니ᄅᆞ샤ᄃᆡ</sent>
<sent type="main" lang="chi" page="21a-21b" n="9">欲得四願。</sent>
<sent type="main" lang="kor" page="21a-21b" n="9">네 가짓 願을 일^우고져 ᄒᆞ노니</sent>
<sent type="main" lang="chi" page="21b" n="1">一者不老。二者無病。三者不死。四者不別。</sent>
<sent type="main" lang="kor" page="21b" n="1">늘굼 모ᄅᆞ며 병 업스며 주굼 모ᄅᆞ며 여희욤 모ᄅᆞ고져 ᄒᆞ노ᅌᅵ다</sent>
<!-- 假使父王與此四願。不復出家。-->
<sent type="main" lang="chi" page="21b" n="2">王聞重悲。</sent>
<sent type="main" lang="kor" page="21b" n="2">王이 더욱 슬허 니ᄅᆞ샤ᄃᆡ</sent>
<sent type="main" lang="chi" page="21b" n="3">此四願者古今無獲。</sent>
<sent type="main" lang="kor" page="21b" n="3">이 네 가짓 願은 녜록 브터 일우니 업스니라 ᄒᆞ시고</sent>
<sent type="main" lang="chi" page="21b" n="4">明旦卽敕五百釋勇多力者</sent>
<sent type="main" lang="kor" page="21b" n="4">이틋나래 釋種ㅅ 中에 勇猛ᄒᆞ니 五百ᄋᆞᆯ 모도아</sent>
<sent type="main" lang="chi" page="21b" n="5">宿衛菩薩。</sent>
<sent type="main" lang="kor" page="21b" n="5">門 구디 자ᄇᆞ라 ᄒᆞ시니라</sent>
<sent type="note" lang="kor" page="21b" n="6">勇ᄋᆞᆫ 힘 세며 ᄂᆞᆯ날씨오 猛ᄋᆞᆫ ᄆᆡᄫᆞᆯ씨라</sent>
<mark type="section_begin">○</mark>
<sent type="main" lang="chi" page="21b-22a" n="7">太子以手指妃腹曰。</sent>
<sent type="main" lang="kor" page="21b-22a" n="7">太子ㅣ 妃子^ㅅ ᄇᆡᄅᆞᆯ ᄀᆞᄅᆞ치시며 니ᄅᆞ샤ᄃᆡ</sent>
<sent type="main" lang="chi" page="22a" n="1">却後六年爾當生男。遂以有身。</sent>
<sent type="main" lang="kor" page="22a" n="1">이 後 여슷 ᄒᆡ예 아ᄃᆞᆯ 나ᄒᆞ리라</sent>
<sent type="main" lang="kor" page="22a" n="2">俱夷 너기샤ᄃᆡ</sent> <!-- 저경 미확인 -->
<sent type="main" lang="kor" page="22a" n="3">太子ㅣ 나가시ᇙ가 疑心ᄒᆞ샤 長常 겨틔 ᄠᅥ디디 아니터시다</sent> <!-- 저경 미확인 -->
<mark type="section_begin">○</mark>
<sent type="main" lang="kor" page="22a" n="4">太子ㅣ 門 밧긔 가 보신 後로</sent> <!-- 여기부터 저경 미확인 -->
<sent type="main" lang="kor" page="22a" n="5">世間 슬흔 ᄆᆞᅀᆞ미 나날 더으거시ᄂᆞᆯ</sent>
<sent type="main" lang="kor" page="22a" n="6">王이 ᄉᆞᆫᄌᆡ 푸ᇰ류ᄒᆞᇙ 사ᄅᆞᄆᆞᆯ 더ᄒᆞ야 달애더시니</sent>
<sent type="main" lang="kor" page="22a-22b" n="7">長常 바ᇝ 中^이어든</sent>
<sent type="main" lang="kor" page="22b" n="1">淨居天이 虛空애 와 일ᄭᆡ오ᅀᆞᆸ고 푸ᇰ륫가시 다 五慾이 즐겁디 아니ᄒᆞ고</sent>
<sent type="note" lang="kor" page="22b" n="2">五慾ᄋᆞᆫ 누네 됴ᄒᆞᆫ 빗 보고져 귀예 됴ᄒᆞᆫ 소리 듣고져 고해 됴ᄒᆞᆫ 내 맏고져 이베 됴ᄒᆞᆫ 맛 먹고져 모매 됴ᄒᆞᆫ 옷 닙고져 ᄒᆞᆯ씨라</sent>
<sent type="main" lang="kor" page="22b" n="3">世間이 無常ᄒᆞ니 어셔 나쇼셔 ᄒᆞᇙ 소리ᄅᆞᆯ ᄒᆞ게 ᄒᆞ며</sent>
<sent type="main" lang="kor" page="22b-23a" n="4">푸ᇰ류ᄒᆞᄂᆞᆫ 겨집ᄃᆞᆯ히 니기 ᄌᆞᆷ 드러 옷 ᄀᆞ외 헤디오 고추미며 더러ᄫᅳᆫ 거시 흐르게 ᄒᆞ야^ᄃᆞᆫ</sent>
<sent type="main" lang="kor" page="23a" n="1">太子ㅣ 보시고 더욱 싀트시 너겨 ᄒᆞ더시다</sent>
<sent type="main" lang="kor" page="23a" n="2">太子ㅣ ᄌᆞ조 王ᄭᅴ 出家ᄒᆞ야지ᅌᅵ다 ᄉᆞᆲ거시ᄂᆞᆯ</sent>
<sent type="main" lang="kor" page="23a" n="3">王이 니ᄅᆞ샤ᄃᆡ 네 다ᇰ다ᅌᅵ 轉輪聖王이 ᄃᆞ외야</sent>
<sent type="main" lang="kor" page="23a" n="4">七寶 千子 가져 四天下ᄅᆞᆯ 다ᄉᆞ리리어늘</sent>
<sent type="main" lang="kor" page="23a" n="5">엇뎨 마리 갓고ᄆᆞᆯ 즐기ᄂᆞᆫ다</sent>
<sent type="main" lang="kor" page="23a" n="6">太子ㅣ 對答ᄒᆞ샤ᄃᆡ</sent>
<sent type="main" lang="kor" page="23a-23b" n="7">正覺ᄋᆞᆯ 일워 大^千世界ᄅᆞᆯ 다 ᄀᆞᅀᆞᆷ아라</sent>
<sent type="main" lang="kor" page="23b" n="1">四生ᄋᆞᆯ 濟度ᄒᆞ야</sent>
<sent type="note" lang="kor" page="23b" n="2">四生ᄋᆞᆫ 네 가짓 나ᄂᆞᆫ 거시니</sent>
<sent type="note" lang="kor" page="23b" n="3">즌 듸셔 나ᄂᆞᆫ 것과 翻生ᄒᆞ야 나ᄂᆞᆫ 것과 알 ᄢᅡ 나ᄂᆞᆫ 것과 ᄇᆡ야 나ᄂᆞᆫ 것괘니</sent>
<sent type="note" lang="kor" page="23b" n="4">一切 衆生ᄋᆞᆯ 다 니ᄅᆞ니라</sent>
<sent type="note" lang="kor" page="23b" n="5">翻生ᄋᆞᆫ 고텨 ᄃᆞ외야 날씨라</sent>
<sent type="main" lang="kor" page="23b" n="6">긴 바ᄆᆞᆯ 여희여 나긔 호려 ᄒᆞ노니</sent>
<sent type="note" lang="kor" page="23b" n="7">긴 바ᄆᆞᆫ 衆生이 미혹ᄒᆞ야 時常 바ᄆᆡ 잇ᄂᆞᆫ ᄃᆞᆺ ᄒᆞᆯᄊᆡ 긴 바미라 ᄒᆞ니라</sent>
<sent type="main" lang="kor" page="23b" n="8">七寶 四天下ᄅᆞᆯ 즐기디 아니ᄒᆞ노ᅌᅵ다</sent>
<sent type="main" lang="kor" page="23b-24a" n="9">王이 푸ᇰ류ᄒᆞᇙ 사ᄅᆞᆷ 더ᄒᆞ야 밤낫 ^ 달애더시니</sent>
<!--《釋迦譜》卷1：「爾時迦毘羅施兜國。諸大相師並知。太子若不出家。過七日後得轉輪王位。王四天下七寶自至。各以所知往白王言。釋迦種姓於此方興。王聞是語心生歡喜。即勅諸臣并釋種子。汝聞相師如此言不。皆應日夜侍衛太子可於四門。門各千人周匝。城外一踰闍那內。羅置人眾而防護之。」(CBETA, T50, no. 2040, p. 23, c26-p. 24, a3)-->
<sent type="main" lang="chi" page="24a" n="1">諸大相師並知 ... 各以所知往白王言。</sent>
<sent type="main" lang="kor" page="24a" n="1">相師ㅣ 王ᄭᅴ ᄉᆞᆯᄫᅩᄃᆡ</sent>
<sent type="main" lang="chi" page="24a" n="2">太子若不出家。過七日後得轉輪王位。王四天下七寶自至。</sent>
<sent type="main" lang="kor" page="24a" n="2">이제 出家 아니ᄒᆞ샤 닐웨 디나면 轉輪王 位 自然히 오시리ᅌᅵ다</sent>
<sent type="main" lang="kor" page="24a" n="3">王이 깃그샤 四兵을 돌어 안팟ᄀᆞ로 막ᄌᆞᄅᆞ더시다</sent>
<sent type="main" lang="kor" page="24a" n="4">婇女ᄃᆞᆯ히 太子ᄭᅴ 드ᅀᆞᄫᅡ 온 가짓 呈才 ᄒᆞ야</sent>
<sent type="main" lang="kor" page="24a" n="5">웃이ᅀᆞᄫᆞ며 갓갓 고ᄫᆞᆫ 야ᇰ ᄒᆞ야 뵈ᅀᆞᆸ거늘</sent>
<sent type="main" lang="kor" page="24a-24b" n="6">太子ㅣ ᄒᆞᆫ 낫 欲^心도 내ᅘᅧ디 아니터시니</sent>
<sent type="note" lang="kor" page="24b" n="1">欲心ᄋᆞᆫ 貪欲앳 ᄆᆞᅀᆞ미라</sent>
<sent type="main" lang="kor" page="24b" n="2">ᄒᆞᆫ 婇女ㅣ 末利花鬘ᄋᆞᆯ 가져 드러</sent>
<sent type="note" lang="kor" page="24b" n="3">末利ᄂᆞᆫ 누른 비치라 혼 ᄠᅳ디라</sent>
<sent type="main" lang="kor" page="24b" n="4">太子ㅅ 모ᄀᆡ ᄆᆡᅀᆞᄫᅡᄂᆞᆯ</sent>
<sent type="main" lang="kor" page="24b" n="5">太子ㅣ ᄀᆞᆷᄌᆞᆨ도 아니ᄒᆞ야 보신대</sent>
<sent type="main" lang="kor" page="24b" n="6">그 각시 도로 글어 밧긔 내야 더디니라</sent>
<!--《釋迦譜》卷1：「爾時太子心自念言。我年已至十九。今又是二月復是七日。宜應方便思求出家。所以者何。今正是時。又於父王所願已滿。作此念已。身放光明照四天王宮。乃至照於淨居天宮。不令人間見此光明。爾時諸天見此光已。皆知太子出家時至。即便來下到太子所。頭面禮足合掌白言。無量劫來所修行願。今者正見成熟之時。於是太子答諸天言。如汝等語今正是時。然父王勅內外官屬。嚴見防衛欲去無從。諸天白言。我等自當設諸方便。令太子出使無知者。諸天即便以其神力。令諸官屬悉皆熟臥。」(CBETA, T50, no. 2040, p. 24, a17-28)
[1]熟＝停【宮】。-->
<sent type="main" lang="chi" page="24b" n="7">今又是二月 復是七日</sent>
<sent type="main" lang="kor" page="24b" n="7">二月 初닐웻낤 바ᄆᆡ</sent>
<sent type="note" lang="kor" page="24b" n="8">門 밧긔 나 ᄒᆞ니시던 ᄒᆡᆺ 二月이라</sent>
<sent type="main" lang="chi" page="24b-25a" n="9">爾時太子心自念言。... 宜應方便思求出家。所以者何。今正是時。</sent>
<sent type="main" lang="kor" page="24b-25a" n="9">太子ㅣ 出家ᄒᆞ시ᇙ 時節이 ^ 다ᄃᆞᆮ고 ᄌᆞ걔 너기샤ᄃᆡ</sent>
<sent type="main" lang="chi" page="25a" n="1">又於父王所願已滿。</sent>
<sent type="main" lang="kor" page="25a" n="1">나라 니ᅀᅳᆯ 아ᄃᆞᄅᆞᆯ ᄒᆞ마 ᄇᆡᅇᅧ 아바니ᇝ 願 일우과라 ᄒᆞ시고</sent>
<sent type="main" lang="chi" page="25a" n="2">作此念已。身放光明照四天王宮。乃至照於淨居天宮。不令人間見此光明。</sent>
<sent type="main" lang="kor" page="25a" n="2">사ᄅᆞᆷ 몯 보게 放光ᄒᆞ샤 四天王과 淨居天에 니르리 비취시니</sent>
<sent type="main" lang="chi" page="25a" n="3">爾時諸天見此光已。皆知太子出家時至。即便來下到太子所。頭面禮足合掌白言。</sent>
<sent type="main" lang="kor" page="25a" n="3">諸天이 ᄂᆞ려와 禮數ᄒᆞᅀᆞᆸ고 ᄉᆞᆯᄫᅩᄃᆡ</sent>
<sent type="main" lang="chi" page="25a" n="4">無量劫來所修行願。今者正見成熟之時。</sent>
<sent type="main" lang="kor" page="25a" n="4">無量 劫으로셔 ᄒᆞ샨 修行이 이제 와 닉거시ᅌᅵ다</sent>
<sent type="main" lang="chi" page="25a" n="5">於是太子答諸天言。</sent>
<sent type="main" lang="kor" page="25a" n="5">太子ㅣ 니ᄅᆞ샤ᄃᆡ</sent>
<sent type="main" lang="chi" page="25a-25b" n="6">如汝等語今正是時。然父王勅內外官屬。嚴見防衛欲去無從。</sent>
<sent type="main" lang="kor" page="25a-25b" n="6">너희 마리ᅀᅡ ^ 올타 커니와 안팟긔 막ᄌᆞᄅᆞᆯᄊᆡ 몯 나가노라</sent>
<!--諸天白言。我等自當設諸方便。令太子出使無知者。-->
<sent type="main" lang="chi" page="25b" n="1">諸天即便以其神力。令諸官屬悉皆熟臥。</sent>
<sent type="main" lang="kor" page="25b" n="1">諸天의 히ᄆᆞ로 사ᄅᆞᆷᄃᆞᆯ히 다 ᄌᆞ올의 ᄒᆞ니</sent>
<!--《釋迦譜》卷1：「太子即從座起。遍觀妓女及耶輸陀羅。皆如木人。譬如芭蕉中無堅實。或有倚伏於樂器上。臂脚垂地更相枕臥。鼻涕目淚口中流涎。又復遍觀妻及妓女。見其形體。髮爪髓腦。骨齒髑髏。皮膚肌肉。筋脈肪血。心肺脾腎。肝膽膓胃。屎尿涕唾。外為革囊。中盛臭穢。無一可奇。強熏以香。飾以華綵。譬如假借當還。亦不得久。百年之命臥消其半。又多憂惱其樂無幾。世人云何恒見此事。而不覺悟。又於其中貪著婬欲。普耀經云。於時菩薩夜觀[＊]妓女。百節空中。譬如芭蕉。鼻涕目淚。樂器縱橫。顧視其妻。具見形體。腦髓髑髏。心肺膓胃。外是革囊。中有臭處。猶如假借當還。亦不得久。三界無怗唯道可恃。欲界諸天住於空中。法行天子遙白菩薩。時已到矣。」(CBETA, T50, no. 2040, p. 24, b9-24)-->
<sent type="main" lang="kor" page="25b" n="2">변조리던 각시ᄃᆞᆯ히 다리 드러 내오 손발 펴 ᄇᆞ리고 주근 것ᄀᆞ티 그우드러 이셔</sent>
<sent type="main" lang="kor" page="25b" n="3">곳구무 데군케 드위ᅘᅧ고 믿 니르리 몯 ᄀᆞ초아셔 자며</sent>
<sent type="main" lang="kor" page="25b" n="4">고춤 흘리고 오좀 ᄯᅵ니 니르리 ᄡᆞ며 고 고ᄋᆞ고 니 ᄀᆞᆯ오 뷘 입 십고 바ᇰ긔 니르리 ᄒᆞ며</sent>
<sent type="main" lang="kor" page="25b-26a" n="5">푸ᇰ^륫갓ᄃᆞᆯ 븓안고 ᄭᆞ라디엣거늘</sent>
<sent type="main" lang="chi" page="26a" n="1">爾時，太子忽然而寤，覩其宮內，蠟燭及燈，或如拳麤，或如臂大，顯爀朗耀，極甚光明，見諸宮人如是睡臥，或執銅鈸笙瑟笳簫、琴筑琵琶竽笛螺貝，口出白沫，鼻涕涎流，見如是等種種相貌，見已太子作是思惟</sent>
<sent type="main" lang="kor" page="26a" n="1">그제 춋브리 ᄧᆡᄃᆞᆺ ᄇᆞᆯ가 잇더니 太子ㅣ 보시고 너기샤ᄃᆡ</sent> <!-- 저경과의 대응 불명확 -->
<sent type="main" lang="chi" page="26a" n="2">婦人形容，止如是耳，不淨惡露，有何可貪？</sent>
<sent type="main" lang="kor" page="26a" n="2">겨지븨 야ᇰᄌᆡ 이러ᄒᆞᆫ 거시로다</sent> <!-- 저경과의 대응 불명확 -->
<sent type="main" lang="chi" page="26a" n="3">外飾粉脂，瓔珞衣服，華鬘釵釧，假莊嚴身，</sent>
<sent type="main" lang="kor" page="26a" n="3">粉과 燕脂와 瓔珞과 옷과 花䰓과 곳과 ᄇᆞᇙ쇠로 ᄭᅮ몟거든</sent>
<sent type="main" lang="chi" page="26a" n="4">癡人不知，橫被誑惑，於色境界，妄生慾心。</sent>
<sent type="main" lang="kor" page="26a" n="4">사오나ᄫᆞᆫ 사ᄅᆞ미 몰라 소가 貪ᄒᆞᆫ ᄆᆞᅀᆞᄆᆞᆯ 내ᄂᆞ니</sent> <!-- 저경과의 대응 불명확 -->
<sent type="main" lang="chi" page="26a" n="5">若有智人，正念觀察婦人身體</sent>
<sent type="main" lang="kor" page="26a" n="5">智慧ᄅᆞᄫᆡᆫ 사ᄅᆞ미 正히 ᄉᆞᆯ펴 보면</sent>
<sent type="main" lang="chi" page="26a-26b" n="6">體性如是空無有主，猶如夢幻，是中應無有人可得放逸生貪，以邪念故，無明所縛。</sent>
<sent type="main" lang="kor" page="26a-26b" n="6">겨지븨 모미 ᄭᅮᆷ ᄀᆞᆮ^ᄒᆞ며 곡도 ᄀᆞᆮᄒᆞ도다</sent>
<sent type="main" lang="chi" page="26b" n="1">爾時，作瓶天子於夜半時，既見太子睡眠已覺，安庠而至，向太子所，白太子言：</sent>
<sent type="main" lang="kor" page="26b" n="1">그제 淨居天이 虛空애 와 太子ᄭᅴ ᄉᆞᆯᄫᅩᄃᆡ</sent>
<sent type="main" lang="kor" page="26b" n="2">가사ᅌᅵ다 時節이어ᅌᅵ다</sent> <!-- 저경 미확인 -->
<!--『太子！往昔成就具足真實之事。又復太子！昔在人間，發如是心：「願我捨身，生兜率天。」太子！彼願時節已過；又復昔時，在兜率天，願生人間，受於母胎，彼願成滿；在胎之時，願早生出，彼願亦畢；生已增長，在於宮中，童子受樂，遊戲自在，彼願又過；弱冠之時，欲得精勤，學諸技藝，彼願已成 -->
<sent type="main" lang="chi" page="26b" n="3">欲受世樂，彼願現驗。不宜久耽，</sent>
<sent type="main" lang="kor" page="26b" n="3">오래 世間애 즐겨 겨샤미 몯ᄒᆞ리니</sent>
<sent type="main" lang="chi" page="26b" n="4">今日一切諸天諸人，願令太子捨離出家，修學聖道。</sent>
<sent type="main" lang="kor" page="26b" n="4">오ᄂᆞᆳ날 一切 諸天이 願ᄒᆞᅀᆞᄫᅩᄃᆡ 出家ᄒᆞ샤 聖人ㅅ 道理 ᄇᆡ호시과ᄃᆡ여 ᄒᆞᄂᆞᅌᅵ다</sent>
<sent type="main" lang="chi" page="26b" n="5">爾時太子聞彼作瓶天子如是語已，即自著其八千億斤金價眾寶所作革屣，串於脚已，欲起迴顧，</sent>
<sent type="main" lang="kor" page="26b" n="5">그저긔 太子ㅣ 니러나시ᇙ 저긔</sent> <!-- 저경과의 대응 불명확 -->
<sent type="main" lang="chi" page="26b-27a" n="6">觀其所坐，合榻寶床，而發如是大語言云：</sent>
<sent type="main" lang="kor" page="26b-27a" n="6">안자 겨시^던 寶牀ᄋᆞᆯ 도라보시고 니ᄅᆞ샤ᄃᆡ</sent>
<sent type="note" lang="kor" page="27a" n="1">寶牀ᄋᆞᆫ 보ᄇᆡ옛 平牀이라</sent>
<sent type="main" lang="chi" page="27a" n="2">此是我身，最後受於五欲之處，</sent>
<sent type="main" lang="kor" page="27a" n="2">이 내 ᄆᆞᆺ 後에 五欲 타 난 ᄯᅡ히라</sent>
<sent type="main" lang="chi" page="27a" n="3">從今已後，當更不受。此是我身，最後受於五慾之處，從今已後，當更不受。</sent>
<sent type="main" lang="kor" page="27a" n="3">오ᄂᆞᆳ날 後로 다시 타 나디 아니호리라 ᄒᆞ시고</sent>
<sent type="main" lang="chi" page="27a" n="4">爾時，太子舉右手褰眾寶所成羅網幃帳，從宮中出，安庠徐步，始行少地，</sent>
<sent type="main" lang="kor" page="27a" n="4">太子ㅣ 올ᄒᆞᆫ소ᄂᆞ로 七寶帳 드르시고 ᄌᆞᄂᆞᆨᄌᆞᄂᆞ기 거러 나샤</sent>
<sent type="main" lang="chi" page="27a" n="5">在於殿內東面而立，合十指掌，</sent>
<sent type="main" lang="kor" page="27a" n="5">東녁 도라 셔샤 合掌ᄒᆞ샤</sent>
<sent type="main" lang="chi" page="27a-27b" n="6">至心念於一切諸佛。念已舉頭，仰瞻虛空及諸星宿。</sent>
<sent type="main" lang="kor" page="27a-27b" n="6">一切 諸佛 念ᄒᆞ시고 울워러 虛空과 벼^를 보더시니</sent>
<sent type="main" lang="chi" page="27b" n="1">爾時護世四大天王及天帝釋，知於太子出家時至，各隨其力，辦具欲來。爾時，提頭賴吒天王，主領所部乾闥婆等一切眷屬，百千萬眾前後導從，</sent>
<sent type="main" lang="kor" page="27b" n="1">持國天王이 乾闥婆ᄃᆞᆯ 一切 眷屬 ᄃᆞ리고</sent>
<sent type="note" lang="kor" page="27b" n="2">持國天王이 乾闥婆ᄅᆞᆯ ᄀᆞᅀᆞᆷ아ᄂᆞ니라</sent>
<sent type="main" lang="chi" page="27b" n="3">作諸音樂，從東方來，三匝圍遶迦毗羅城，下於地上，却住其方，合十指掌，低頭曲躬，面向太子。</sent>
<sent type="main" lang="kor" page="27b" n="3">푸ᇰ류ᄒᆞ야 東方ᄋᆞ로셔 와 東녁 겨틔 合掌ᄒᆞ야 셔며</sent>
<sent type="main" lang="chi" page="27b" n="4">爾時，毗留勒叉天王，主領所部鳩槃茶等一切眷屬，百千萬眾前後導從，</sent>
<sent type="main" lang="kor" page="27b" n="4">增長天王이 鳩槃茶ᄃᆞᆯ 一切 眷屬 ᄃᆞ리고</sent>
<sent type="note" lang="kor" page="27b" n="5">鳩槃茶ᄂᆞᆫ 독야ᇰᄌᆡ라 혼 마리니 增長天王이 ᄀᆞᅀᆞᆷ아ᄂᆞ니라</sent>
<sent type="main" lang="chi" page="27b-28a" n="6">手執寶瓶，盛滿種種微妙香湯，</sent>
<sent type="main" lang="kor" page="27b-28a" n="6">寶甁에 香湯 다^마 잡고</sent>
<sent type="note" lang="kor" page="28a" n="1">香湯ᄋᆞᆫ 香 글휸 므리라</sent>
<sent type="main" lang="chi" page="28a" n="2">從南方來，三匝圍遶迦毗羅城，下於地上，却住其方，合十指掌，低頭曲躬，面向太子。</sent>
<sent type="main" lang="kor" page="28a" n="2">南方ᄋᆞ로셔 와 南녁 겨틔 合掌ᄒᆞ야 셔며</sent>
<sent type="main" lang="chi" page="28a" n="3">爾時，毘留博叉天王，主領所部諸龍王等一切眷屬，百千萬眾前後導從，</sent>
<sent type="main" lang="kor" page="28a" n="3">廣目天王이 龍王ᄃᆞᆯ 一切 眷屬 ᄃᆞ리고</sent>
<sent type="note" lang="kor" page="28a" n="4">廣目天王이 龍王ᄋᆞᆯ ᄀᆞᅀᆞᆷ아ᄂᆞ니라</sent>
<sent type="main" lang="chi" page="28a" n="5">手執種種妙真珠貫，復持種種諸雜珍寶，兼起種種香雲華雲及以寶雲，復起微妙柔軟香風，</sent>
<sent type="main" lang="kor" page="28a" n="5">種種 구슬 가지고</sent>
<sent type="main" lang="chi" page="28a" n="6">從西方來，三匝圍遶迦毘羅城，下於地上，却住其方，合十指掌，低頭曲躬，面向太子。</sent>
<sent type="main" lang="kor" page="28a" n="6">西方ᄋᆞ로셔 와 西ㅅ녁 겨틔 合掌ᄒᆞ야 셔며</sent>
<sent type="main" lang="chi" page="28a-28b" n="7">爾時，毘沙門天王，主領所部諸夜叉等一切眷屬，百千萬眾前後導從，</sent>
<sent type="main" lang="kor" page="28a-28b" n="7">多聞天王이 夜叉ᄃᆞᆯ 一切 眷屬 ᄃᆞ리^고</sent>
<sent type="note" lang="kor" page="28b" n="1">多聞天王이 夜叉ᄅᆞᆯ ᄀᆞᅀᆞᆷ아ᄂᆞ니라</sent>
<sent type="main" lang="chi" page="28b" n="2">手執火珠，或執燈燭，或執火炬，熾盛猛炎，</sent>
<sent type="main" lang="kor" page="28b" n="2">火珠와 燈쵸 잡고</sent>
<sent type="note" lang="kor" page="28b" n="3">火珠는 블구스리니 블ᄀᆞ티 ᄇᆞᆰᄂᆞ니라</sent>
<sent type="main" lang="chi" page="28b" n="4">身著鎧甲，或執弓刀箭槊器仗及鉾戟等，從北方來，三匝圍遶迦毘羅城，下於地上，却住其方，合十指掌，低頭曲躬，面向太子。</sent>
<sent type="main" lang="kor" page="28b" n="4">甲 닙고 北方ᄋᆞ로셔 와 北녁 겨틔 合掌ᄒᆞ야 셔며</sent>
<sent type="main" lang="chi" page="28b" n="5">爾時天主釋提桓因，與其眷屬一切諸天，百千萬眾前後導從，</sent>
<sent type="main" lang="kor" page="28b" n="5">釋提桓因이 諸天ᄃᆞᆯ 一切 眷屬 ᄃᆞ리고</sent>
<sent type="note" lang="kor" page="28b" n="6">釋提桓因ᄋᆞᆫ 帝釋이라</sent>
<sent type="main" lang="chi" page="28b" n="7">將天華鬘末香塗香，或復執持幡幢寶蓋，或執種種諸妙瓔珞，</sent>
<sent type="main" lang="kor" page="28b" n="7">花鬘 瓔珞과 幢幡 寶蓋 잡고</sent>
<sent type="note" lang="kor" page="28b" n="8">寶蓋ᄂᆞᆫ 보ᄇᆡ옛 蓋라</sent>
<sent type="main" lang="chi" page="28b" n="9">從彼三十三天而來，三匝圍遶迦毘羅城，却住上方，合十指掌，低頭曲躬，面向太子。</sent>
<sent type="main" lang="kor" page="28b-29a" n="9">忉利天ᄋᆞ^로셔 와 虛空애 合掌ᄒᆞ야 셔니라</sent>
<sent type="main" lang="kor" page="29a" n="1">그저긔 沸星이 도다 ᄃᆞᆯ와 어울어늘</sent> <!-- 여기부터 저경 미확인 -->
<sent type="main" lang="kor" page="29a" n="2">諸天ᄃᆞᆯ히 ᄆᆡᄫᅵ 닐오ᄃᆡ</sent>
<sent type="main" lang="kor" page="29a" n="3">沸星이 ᄒᆞ마 어우니 이제 時節이니 ᄲᆞᆯ리 나쇼셔 다시곰 ᄉᆞᆲ더라</sent>
<sent type="main" lang="kor" page="29a" n="4">그제 烏蘇慢이 와 이실ᄊᆡ</sent>
<sent type="note" lang="kor" page="29a" n="5">烏蘇慢ᄋᆞᆫ ᄀᆞᆸ누르다 혼 ᄠᅳ디니 이 鳩槃茶ㅣ니 ᄌᆞ오롬 神靈이라</sent>
<sent type="main" lang="kor" page="29a-29b" n="6">城 안햇 사ᄅᆞ미며 孔雀이며 새ᄃᆞᆯ 니^르리 ᄀᆞ자ᇰ ᄀᆞᆺ가 자더라</sent>
<sent type="main" lang="kor" page="29b" n="1">太子ㅣ 車匿이 브르샤</sent>
<sent type="note" lang="kor" page="29b" n="2">車匿ᄋᆞᆫ 죠ᅌᅴ 일후미니 太子와 ᄒᆞᆫ 날 나니라</sent>
<sent type="main" lang="kor" page="29b" n="3">揵陟이 기르마 지허 오라 ᄒᆞ시니</sent>
<sent type="main" lang="kor" page="29b" n="4">그저긔 ᄆᆞᆯ도 울오 車匿이도 울어늘</sent>
<sent type="main" lang="kor" page="29b" n="5">太子ㅣ 다 우디 말라 ᄒᆞ시고</sent>
<sent type="main" lang="kor" page="29b" n="6">放光ᄒᆞ샤 十方ᄋᆞᆯ 다 비취시고</sent>
<sent type="main" lang="kor" page="29b" n="7">獅子 목소리로 니ᄅᆞ샤ᄃᆡ</sent>
<sent type="main" lang="kor" page="29b-30a" n="8">아랫 부텨 出家ᄒᆞ샴도 이리 ᄒᆞ시^니라</sent>
<sent type="main" lang="kor" page="30a" n="1">太子ㅣ ᄆᆞᆯ 타 나시니</sent>
<sent type="main" lang="kor" page="30a" n="2">諸天이 ᄆᆞᆯ 발 받고 車匿이 조쳐 자ᄇᆞ며 蓋 받고</sent>
<sent type="main" lang="kor" page="30a" n="3">梵王ᄋᆞᆫ 왼 녁 겨틔 셔ᅀᆞᆸ고 帝釋은 올ᄒᆞᆫ 녁 겨틔 셔ᅀᆞᆸ고</sent>
<sent type="main" lang="kor" page="30a" n="4">四天王이 侍衛ᄒᆞᅀᆞᄫᅡ 虛空ᄋᆞ로 城 나마 나시니라</sent>
<sent type="main" lang="kor" page="30a" n="5">太子ㅣ 니ᄅᆞ샤ᄃᆡ 菩提ᄅᆞᆯ 몯 일우면 아니 도라오리라</sent>
<sent type="main" lang="kor" page="30a-30b" n="5">諸天이 닐오^ᄃᆡ</sent>
<sent type="main" lang="kor" page="30b" n="1">됴ᄒᆞ실쎠 ᄒᆞ더라</sent>
<sent type="main" lang="kor" page="30b" n="2">太子ㅣ 아ᄎᆞᆷ ᄊᆞᅀᅵ예 八百 里ᄅᆞᆯ 녀샤</sent>
<sent type="main" lang="kor" page="30b" n="3">雪山 苦行林에 가시니라</sent>
<sent type="note" lang="kor" page="30b" n="4">林ᄋᆞᆫ 수프리라</sent>
<sent type="main" lang="kor" page="30b" n="5">이틋나래 俱夷 자다가 니르샤</sent>
<sent type="main" lang="kor" page="30b" n="6">ᄯᅡ해 디여 우르시며 王과 大愛道와도 슬허 우르시며</sent>
<sent type="main" lang="kor" page="30b" n="7">나랏 사ᄅᆞ미 다 슬허 두루 얻니ᅀᆞᆸ더라</sent>
<sent type="main" lang="kor" page="30b-31a" n="8">太子ㅣ 寶冠 瓔珞ᄋᆞᆯ 車匿이 주^시고 니ᄅᆞ샤ᄃᆡ</sent>
<sent type="main" lang="kor" page="31a" n="1">네 가아 王ᄭᅴ ᄉᆞᆯᄫᆞ라 正覺ᄋᆞᆯ 일우면 도라가리라</sent>
<sent type="main" lang="kor" page="31a" n="2">車匿이도 울오 ᄆᆞᆯ도 ᄭᅮ러 太子ㅅ 바ᄅᆞᆯ 할ᄊᆞᄫᆞ며 우더라</sent>
<sent type="main" lang="kor" page="31a" n="3">太子ㅣ 왼소ᄂᆞ로 마리ᄅᆞᆯ 자ᄇᆞ시고 發願ᄒᆞ샤ᄃᆡ</sent>
<sent type="main" lang="kor" page="31a" n="4">이제 마리ᄅᆞᆯ 무져 衆生ᄃᆞᆯ콰로 煩惱ᄅᆞᆯ ᄡᅳ러 ᄇᆞ료리라 ᄒᆞ시고</sent>
<sent type="main" lang="kor" page="31a" n="5">손ᅀᅩ 무져 虛空애 더뎌시ᄂᆞᆯ</sent>
<sent type="main" lang="kor" page="31a-31b" n="6">帝^釋이 받ᄌᆞᄫᅡ 忉利天에 가아</sent>
<sent type="main" lang="kor" page="31b" n="1">塔 일어 供養ᄒᆞᅀᆞᆸ더라</sent>
<sent type="note" lang="kor" page="31b" n="2">이 塔ᄋᆞᆫ 天上 네 塔앳 ᄒᆞ나히라</sent>
<sent type="main" lang="chi" page="31b" n="3">太子自顧衣裳 非出家者所服</sent>
<sent type="main" lang="kor" page="31b" n="3">太子ㅣ ᄌᆞ걋 오ᄉᆞᆯ 보시니 出家ᄒᆞᆫ 오시 아니어늘</sent>
<sent type="main" lang="chi" page="31b" n="4">時淨居天人 化作獵人</sent>
<sent type="main" lang="kor" page="31b" n="4">淨居天이 山行ᄒᆞᇙ 사ᄅᆞ미 ᄃᆞ외야 가니</sent>
<sent type="main" lang="chi" page="31b" n="5">披袈裟衣</sent>
<sent type="main" lang="kor" page="31b" n="5">袈裟ᄅᆞᆯ 니벳거늘</sent>
<sent type="note" lang="kor" page="31b" n="6">袈裟ᄂᆞᆫ 픐 일후미니</sent>
<sent type="note" lang="kor" page="31b" n="7">그 플로 袈裟ㅅ 므를 드릴ᄊᆡ 일훔 지ᄒᆞ니라</sent>
<sent type="note" lang="kor" page="31b" n="8">獅子ㅣ 袈裟 니븐 사ᄅᆞᄆᆞᆯ 보면 아니 믈ᄊᆡ 山行ᄒᆞ리 袈裟ᄅᆞᆯ 닙ᄂᆞ니라</sent>
<sent type="main" lang="chi" page="31b-32a" n="9">太子見 乃脫珍服 換得披著</sent>
<sent type="main" lang="kor" page="31b-32a" n="9">太^子ㅣ 袞服ᄋᆞ로 밧고아 니브시고</sent>
<sent type="note" lang="kor" page="32a" n="1">袞服ᄋᆞᆫ 龍 그륜 冠帶옛 오시라</sent>
<sent type="main" lang="chi" page="32a" n="2">喜曰 我今始為出家人也</sent>
<sent type="main" lang="kor" page="32a" n="2">니ᄅᆞ샤ᄃᆡ 이제ᅀᅡ 出家ᄒᆞᆫ 사ᄅᆞ미 ᄃᆞ외와라</sent>
<sent type="main" lang="kor" page="32a" n="3">太子ㅣ 도라올 ᄠᅳ디 업스실ᄊᆡ</sent>
<sent type="main" lang="kor" page="32a" n="4">車匿이 ᄆᆞᆯ와 ᄒᆞᆫᄢᅴ 울오 도라오니라</sent>
<sent type="main" lang="kor" page="32a" n="5">太子ㅣ 跋伽仙林에 가시니</sent>
<sent type="main" lang="kor" page="32a" n="6">뎌 수프레 잇ᄂᆞᆫ 그력 올히와 鸚鵡와</sent>
<sent type="note" lang="kor" page="32a" n="7">鸚鵡는 말ᄒᆞᄂᆞᆫ 새라</sent>
<sent type="main" lang="kor" page="32a-32b" n="8">孔雀과 鸜^鵒과 鴛鴦과</sent>
<sent type="note" lang="kor" page="32b" n="1">鸜鵒과 鴛鴦괘 다 새 일후미라</sent>
<sent type="main" lang="kor" page="32b" n="2">迦陵頻伽와</sent>
<sent type="note" lang="kor" page="32b" n="3">迦陵頻伽ᄂᆞᆫ 아ᇙ 소배셔브터 됴ᄒᆞᆫ 소리 ᄒᆞᄂᆞᆫ 새니</sent>
<sent type="note" lang="kor" page="32b" n="4">녀느 새 소리 미츠리 업스며 如來 마ᅀᆞᆸ고</sent>
<sent type="note" lang="kor" page="32b" n="5">사ᄅᆞ미며 하ᄂᆞᆯ히며 緊那羅ㅣ며 미츠리 업스니라</sent>
<sent type="main" lang="kor" page="32b" n="6">命命과</sent>
<sent type="note" lang="kor" page="32b" n="7">命命은 ᄒᆞᆫ 모미오 두 머리 가진 새니</sent>
<sent type="note" lang="kor" page="32b" n="8">共命이라도 ᄒᆞ며 耆婆耆婆迦ㅣ라도 ᄒᆞᄂᆞ니라</sent>
<sent type="main" lang="kor" page="32b" n="9">拘翅羅 等 여러 새ᄃᆞᆯ히</sent>
<sent type="note" lang="kor" page="32b" n="10">拘翅羅ᄂᆞᆫ 야ᇰᄌᆡ 골업수ᄃᆡ 소리 됴ᄒᆞᆫ 새라</sent>
<sent type="main" lang="kor" page="32b-33a" n="11">太子ᄅᆞᆯ 보ᅀᆞᆸ고 各各 이든 ^ 우루믈 울며</sent>
<sent type="main" lang="kor" page="33a" n="1">뎌 수프레 잇ᄂᆞᆫ 벌에 쥬ᇰᄉᆡᇰᄃᆞᆯ토 다 깃거 太子ᄭᅴ 오ᅀᆞᄫᆞ며</sent>
<sent type="main" lang="kor" page="33a" n="2">그저긔 그 수프레 婆羅門ᄃᆞᆯ히 祭ᄒᆞ기 위ᄒᆞ야 ᄉᆈ져즐 앗더니</sent>
<sent type="main" lang="kor" page="33a" n="3">그 져지 ᄧᅡ도 ᄒᆞᆫ가지로 날ᄊᆡ</sent>
<sent type="main" lang="kor" page="33a" n="4">仙人ᄃᆞᆯ히 하ᄂᆞᇙ 神靈이샷다 너겨</sent>
<sent type="main" lang="kor" page="33a" n="5">제 물 ᄃᆞ리고 太子ᄅᆞᆯ 請ᄒᆞᅀᆞᄫᅡ다가 안치ᅀᆞᄫᆞ니</sent>
<sent type="main" lang="kor" page="33a-33b" n="6">仙人ᄃᆞᆯ히 다 나못 것과 닙과^로 옷 ᄒᆞ야 닙고</sent>
<sent type="main" lang="kor" page="33b" n="1">곳과 果實와 플와 나모와ᄅᆞᆯ 머그리도 이시며</sent>
<sent type="main" lang="kor" page="33b" n="2">믈와 블와 ᄒᆡ ᄃᆞᄅᆞᆯ 셤기리도 이시며</sent>
<sent type="main" lang="kor" page="33b" n="3">믈와 블와 ᄌᆡ와 가ᄉᆡ남ᄀᆡ 누ᄫᅳ리도 잇더니</sent>
<sent type="main" lang="kor" page="33b" n="4">太子ㅣ 그 ᄠᅳ들 무르신대 對答ᄒᆞᅀᆞᄫᅩᄃᆡ</sent>
<sent type="main" lang="kor" page="33b" n="5">하ᄂᆞᆯ해 나고져 ᄒᆞ노ᅌᅵ다</sent>
<sent type="main" lang="kor" page="33b" n="6">太子ㅣ 니ᄅᆞ샤ᄃᆡ</sent>
<sent type="main" lang="kor" page="33b" n="7">네 求ᄒᆞ는 이리 乃終내 受苦ᄅᆞᆯ 몯 여희리니</sent>
<sent type="main" lang="kor" page="33b-34a" n="8">하ᄂᆞᆯ^히 현마 즐겁고도 福이 다ᄋᆞ면</sent>
<sent type="main" lang="kor" page="34a" n="1">도라 ᄂᆞ려 ᄆᆞᄎᆞ맨 受苦ᄅᆞᄫᆡᆫ 길ᄒᆞ로 가ᄂᆞ니</sent>
<sent type="main" lang="kor" page="34a" n="2">엇뎨 受苦ᄅᆞᄫᆡᆫ 因緣을 닷가 受苦ᄅᆞᄫᆡᆫ 果報ᄅᆞᆯ 求ᄒᆞᄂᆞᆫ다 ᄒᆞ샤</sent>
<sent type="main" lang="kor" page="34a" n="3">져므도록 詰難ᄒᆞ시고</sent>
<sent type="note" lang="kor" page="34a" n="4">詰難ᄋᆞᆫ 말ᄊᆞᆷ 서르 힐훠 겻굴씨라</sent>
<sent type="main" lang="kor" page="34a" n="5">이틋나래 가노라 ᄒᆞ신대</sent>
<sent type="main" lang="kor" page="34a" n="6">仙人이 ᄉᆞᆯᄫᅩᄃᆡ</sent>
<sent type="main" lang="kor" page="34a-34b" n="7">닷는 道理 다ᄅᆞ니 겨쇼셔 몯ᄒᆞ노ᅌᅵ다 ᄒᆞ^더라</sent>
<sent type="main" lang="kor" page="34b" n="1">車匿이 寶冠 가져 도라오나</sent>
<sent type="main" lang="kor" page="34b" n="2">王이 보시고 ᄯᅡ해 업더디여 우르시며</sent>
<sent type="main" lang="kor" page="34b" n="3">俱夷ᄂᆞᆫ ᄆᆞᆯ 고개ᄅᆞᆯ 안고 우르시더라</sent>
<sent type="main" lang="kor" page="34b" n="4">王이 車匿이 보시곤 太子 가신 ᄃᆡ 가려 ᄒᆞ더시니</sent>
<sent type="main" lang="kor" page="34b" n="5">臣下ᄃᆞᆯ히 ᄉᆞᆯᄫᅩᄃᆡ</sent>
<sent type="main" lang="kor" page="34b" n="6">가디 마ᄅᆞ쇼셔 우리 가아 推尋ᄒᆞᅀᆞᄫᅩ리ᅌᅵ다 ᄒᆞ고</sent>
<sent type="main" lang="kor" page="34b" n="7">推尋ᄋᆞᆫ 곤가 ᄎᆞᄌᆞᆯ씨라</sent>
<sent type="main" lang="kor" page="34b-35a" n="8">모다 推尋ᄒᆞᅀᆞᄫᅡ ^ 가니</sent>
<sent type="main" lang="kor" page="35a" n="1">ᄒᆞᆫ 나모 미틔 겨시거늘</sent>
<sent type="main" lang="kor" page="35a" n="2">ᄇᆞ라ᅀᆞᆸ고 ᄉᆞᆯᄫᆞᆫ대 太子ㅣ 니ᄅᆞ샤ᄃᆡ</sent>
<sent type="main" lang="kor" page="35a" n="3">恩惠ᅀᅡ 모ᄅᆞ리여마ᄅᆞᆫ 네 가짓 受苦ᄅᆞᆯ 위ᄒᆞ야 ᄒᆞ노라 ᄒᆞ시고</sent>
<sent type="main" lang="kor" page="35a" n="4">니러 仙人 잇ᄂᆞᆫ ᄃᆡ로 니거시ᄂᆞᆯ</sent>
<sent type="main" lang="kor" page="35a" n="5">그 臣下ᄃᆞᆯ히 憍陳如ᄃᆞᆯ 다ᄉᆞᆺ 사ᄅᆞᄆᆞᆯ 두어</sent>
<sent type="main" lang="kor" page="35a" n="6">다ᄉᆞᆺ 사ᄅᆞᄆᆞᆫ 憍陳如와 馬勝과 摩訶男과 十力迦葉과 拘利太子왜라</sent>
<sent type="main" lang="kor" page="35a-35b" n="7">가시ᄂᆞᆫ ᄃᆡ 보ᅀᆞᄫᅩ라 ^ ᄒᆞ고 도라오니라</sent>
<sent type="main" lang="kor" page="35b" n="1">太子ㅣ 뫼히며 므리며 ᄀᆞᆯᄒᆡ디 아니ᄒᆞ야 ᄃᆞᆮ니실ᄊᆡ</sent>
<sent type="main" lang="kor" page="35b" n="2">다ᄉᆞᆺ 사ᄅᆞ미 몯 믿ᄌᆞᄫᅡ 그ᅌᅦ셔 사더라</sent>
<mark type="section_begin">○</mark>
<sent type="main" lang="kor" page="35b" n="3">太子ㅣ 彌樓山 阿藍迦蘭이라 호ᇙ 仙人 잇ᄂᆞᆫ ᄃᆡ 가샤</sent>
<sent type="main" lang="kor" page="35b" n="4">不用處定을 三年 니기시고</sent>
<sent type="note" lang="kor" page="35b" n="5">不用處는 ᄡᅳ디 아니ᄒᆞᄂᆞᆫ 고디니 긔 無所有處ㅣ라</sent>
<sent type="note" lang="kor" page="35b-36a" n="6">定은 一定ᄒᆞᆯ씨니 不用處ㅅ 功夫에 ᄆᆞᅀᆞᄆᆞᆯ 一^定ᄒᆞᆯ씨 不用處定이라</sent>
<sent type="main" lang="kor" page="36a" n="1">ᄯᅩ 欝頭藍弗이라 호ᇙ 仙人 잇ᄂᆞᆫ ᄃᆡ 가샤</sent>
<sent type="main" lang="kor" page="36a" n="2">非非想處定을 三年 니기고 너기샤ᄃᆡ</sent>
<sent type="main" lang="kor" page="36a" n="3">仙人ᄋᆡ 이리 굴근 結이ᅀᅡ 업거니와</sent>
<sent type="note" lang="kor" page="36a" n="4">結은 얽ᄆᆡ일씨니 한 煩惱애 ᄆᆡᅇᅧ 自得 몯ᄒᆞᆯ씨라</sent>
<sent type="main" lang="kor" page="36a" n="5">죽사리 免호ᇙ 道理 아니로다 ᄒᆞ샤 ᄇᆞ리고 가시니라</sent>
<sent type="note" lang="kor" page="36a" n="6">欝頭藍弗의 그ᅌᅦ 올마 가시며</sent>
<sent type="note" lang="kor" page="36a-36b" n="7">부텻 나히 스믈둘히러시니 昭王 마ᅀᆞᆫ닐굽찻 ^ ᄒᆡ 乙亥라</sent>
<mark type="section_begin">○</mark>
<sent type="main" lang="kor" page="36b" n="1">太子ㅣ 出家ᄒᆞ신 여슷 ᄒᆡ예</sent>
<sent type="note" lang="kor" page="36b" n="2">出家ᄒᆞ신 ᄒᆡ 마오 여슷 ᄒᆡ니 부텻 나히 스믈다ᄉᆞ시러시니</sent>
<sent type="note" lang="kor" page="36b" n="3">昭王 쉰찻 ᄒᆡ 戊寅이라</sent>
<sent type="main" lang="kor" page="36b" n="4">耶輸陀羅ㅣ 아ᄃᆞᆯ 나하시ᄂᆞᆯ</sent>
<sent type="note" lang="kor" page="36b" n="5">耶輸陀羅ᄂᆞᆫ 곳비치라 혼 마리니 긔 俱夷시니</sent>
<sent type="note" lang="kor" page="36b" n="6">이 아ᄃᆞ리 긔 羅睺羅ㅣ니 그르 닐어 羅雲이라도 ᄒᆞᄂᆞ니라</sent>
<sent type="main" lang="kor" page="36b" n="7">釋種ᄃᆞᆯ히 怒ᄒᆞ야 주규려 터니</sent>
<sent type="main" lang="kor" page="36b" n="8">耶輸ㅣ 블 퓌운 구들 디레셔 盟誓ᄒᆞ샤ᄃᆡ</sent>
<sent type="main" lang="kor" page="36b-37a" n="9">나옷 외면 아^기와 나와 ᄒᆞᆫᄢᅴ 죽고</sent>
<sent type="main" lang="kor" page="37a" n="1">올ᄒᆞ면 하ᄂᆞᆯ히 본즈ᅌᅳᆯ ᄒᆞ시리라 ᄒᆞ시고</sent>
<sent type="main" lang="kor" page="37a" n="2">아기 안고 ᄩᅱ여 드르시니</sent>
<sent type="main" lang="kor" page="37a" n="3">그 구디 蓮모시 ᄃᆞ외야 蓮ㅅ고지 모ᄆᆞᆯ 바다ᄂᆞᆯ</sent>
<sent type="main" lang="kor" page="37a" n="4">王이시며 나랏 사ᄅᆞ미 그제ᅀᅡ 疑心 아니ᄒᆞ니라</sent>
<sent type="main" lang="kor" page="37a" n="5">羅雲이 前生애 ᄒᆞᆫ 나랏 王이 ᄃᆞ외야 잇더니</sent>
<sent type="main" lang="kor" page="37a" n="6">ᄒᆞᆫ 道士ㅣ 죠고맛 罪ᄅᆞᆯ 지ᅀᅥ늘</sent>
<sent type="main" lang="kor" page="37a-37b" n="7">그 王이 東山^애 드려 자ᇝ간 가도라 ᄒᆞ고</sent>
<sent type="main" lang="kor" page="37b" n="1">닛고 여쐐ᄅᆞᆯ 뒷더니</sent>
<sent type="main" lang="kor" page="37b" n="2">그 因緣으로 여슷 ᄒᆡᄅᆞᆯ ᄇᆡ 소배셔 몯 나니라</sent>
<sent type="main" lang="kor" page="37b" n="3">耶輸는 前生애 어마님과 ᄒᆞᆫᄃᆡ 가시다가 길 머러 ᄀᆞᆺ바실ᄊᆡ</sent>
<sent type="main" lang="kor" page="37b" n="4">ᄆᆞᆯ보기 탈ᄒᆞ야 자내 지믈 어마님 맛디시고 부러 ᄠᅥ디여 여슷 里ᄅᆞᆯ 가시니</sent>
<sent type="main" lang="kor" page="37b" n="5">그 因緣으로 여슷 ᄒᆡᄅᆞᆯ ᄇᆡ여 몯 나햇더시니라</sent>
<mark type="section_begin">○</mark>
<sent type="main" lang="chi" page="37b-38a" n="6">卽便前進伽闍山苦行林中。是憍陳如等五人所止住處。卽於尼連禪河側。</sent>
<sent type="main" lang="kor" page="37b-38a" n="6">太子^ㅣ 伽闍山 苦行林에 憍陳如ᄃᆞᆯ 다ᄉᆞᆺ 사ᄅᆞᆷ 잇ᄂᆞᆫ 尼連河ㅅ ᄀᆞᅀᅢ 오샤</sent>
<sent type="note" lang="kor" page="38a" n="1">河ᄂᆞᆫ ᄀᆞᄅᆞ미라</sent>
<sent type="main" lang="chi" page="38a" n="2">靜坐思惟觀察衆生根。</sent>
<sent type="main" lang="kor" page="38a" n="2">플 ᄭᆞᆯ오 結加趺坐 ᄒᆞ샤 盟誓ᄒᆞ샤ᄃᆡ</sent>
<sent type="note" lang="kor" page="38a" n="3">結은 겨를씨오 加ᄂᆞᆫ 더을씨오 趺는 밠드ᇰ이오 坐ᄂᆞᆫ 안ᄌᆞᆯ씨니</sent>
<sent type="note" lang="kor" page="38a" n="4">結加趺坐ᄂᆞᆫ 올ᄒᆞᆫ 녁 밠드ᅌᅳᆯ 왼 녁 무루페 여ᇇ고 왼 녁 밠드ᅌᅳᆯ 올ᄒᆞᆫ 녁 무루페 연자 서르 겨러 안ᄌᆞᆯ씨라</sent>
<!-- 宜應六年苦行而以度之。思惟是已。便修苦行。-->
<sent type="main" lang="kor" page="38a" n="5">부텨옷 몯 ᄃᆞ외면 아니 니러나리라</sent> <!-- 저경 미확인 -->
<sent type="main" lang="chi" page="38a-38b" n="6">於是諸天奉獻麻米。太子爲求正眞道故。</sent>
<sent type="main" lang="kor" page="38a-38b" n="6">天神이 바ᄇᆞᆯ 받^ᄌᆞᆸ거늘 아니 좌실ᄊᆡ</sent>
<sent type="main" lang="kor" page="38b" n="1">自然히 겨틔 열콰 ᄡᆞᆯ와 나긔 ᄒᆞ니라</sent> <!-- 저경 미확인 -->
<sent type="main" lang="chi" page="38b" n="2">淨心守戒日食一麻一米。設有乞者亦以施之。</sent>
<sent type="main" lang="kor" page="38b" n="2">太子ㅣ ᄒᆞᄅᆞ ᄒᆞᆫ 낟곰 닐웨예 ᄒᆞᆫ 낟곰 좌시고</sent>
<sent type="main" lang="kor" page="38b" n="3">여슷 ᄒᆡᄅᆞᆯ 히즷도 아니ᄒᆞ샤 한 비도 오며 울에도 ᄒᆞ며</sent> <!-- 앞의 宜應六年苦行而以度之。思惟是已。便修苦行。에 대응 -->
<sent type="main" lang="kor" page="38b" n="4">녀르미여 겨ᅀᅳ리여 ᄒᆞᆫ 말도 아니코 안잿거시든</sent> <!-- 저경 미확인 -->
<sent type="main" lang="kor" page="38b" n="5">머리예 가치 삿기 치더니</sent> <!-- 저경 미확인 -->
<sent type="main" lang="kor" page="38b" n="6">사ᄅᆞ미 보고 荒唐히 너겨 프리며 남기며 고콰 귓굼긔 더뎌도</sent> <!-- 저경 미확인 -->
<sent type="main" lang="kor" page="38b-39a" n="7">앗^디 아니ᄒᆞ시더니</sent> <!-- 저경 미확인 -->
<sent type="main" lang="chi" page="39a" n="1">爾時憍陳如等五人。既見太子端坐思惟修於苦行。</sent>
<sent type="main" lang="kor" page="39a" n="1">憍陳如ᄃᆞᆯ 다ᄉᆞᆺ 사ᄅᆞᆷ도 졷ᄌᆞᄫᅡ 苦行ᄒᆞ더라</sent>
<sent type="note" lang="kor" page="39a" n="2">苦行ᄋᆞᆫ 受苦ᄅᆞᄫᅵ 修行ᄒᆞᆯ씨라</sent>
<sent type="main" lang="kor" page="39a" n="3">다ᄉᆞᆺ 사ᄅᆞ미 王ᄭᅴ 사ᄅᆞᆷ 브려</sent> <!-- 저경 미확인 -->
<sent type="main" lang="kor" page="39a" n="4">苦行ᄒᆞ시는 辭緣을 ᄉᆞᆯᄫᅡᄂᆞᆯ</sent> <!-- 저경 미확인 -->
<sent type="main" lang="chi" page="39a" n="5">時白淨王卽便嚴駕五百乘車。</sent>
<sent type="main" lang="kor" page="39a" n="5">王이 ᄀᆞ자ᇰ 슬흐샤 쳔랴ᇰ 시룬 술위 五百 ᄭᅮ미시며</sent>
<sent type="main" lang="chi" page="39a" n="6">摩訶波闍波提及耶輸陀羅。亦復相與辦五百乘。</sent>
<sent type="main" lang="kor" page="39a" n="6">大愛道와 耶輸와도 각각 쳔랴ᇰ 시룬 술위 五百ᄋᆞᆯ ᄭᅮ며</sent>
<sent type="main" lang="chi" page="39a-39b" n="7">一切資生皆悉具足。卽喚車匿而語之言。汝送太子遠放深山。今復令汝領此千乘。載致資糧送與太子。</sent>
<sent type="main" lang="kor" page="39a-39b" n="7">車匿^일 領ᄒᆞ야 보내신대</sent>
<!-- 隨時供養勿使乏少。盡更來請。車匿受敕卽領千乘。疾速而去至太子所。-->
<sent type="main" lang="kor" page="39b" n="1">太子ㅣ 아니 바다 도로 보내시니라</sent> <!-- 저경 미확인 -->
<sent type="main" lang="kor" page="39b" n="2">太子ㅣ 苦行 오래 ᄒᆞ샤</sent> <!-- 저경 미확인 -->
<sent type="main" lang="chi" page="39b" n="3">見形消瘦皮骨相連。</sent>
<sent type="main" lang="kor" page="39b" n="3">ᄉᆞᆯ히 여위실 ᄲᅮᆫ뎌ᇰ 金色 光ᄋᆞᆫ 더욱 빗나더시다</sent> <!-- 저경과의 대응 불명확 -->
<sent type="main" lang="kor" page="39b" n="4">太子ㅣ 너기샤ᄃᆡ 여윈 모ᄆᆞ로 菩提樹에 가면</sent><!-- 저경 미확인 -->
<sent type="note" lang="kor" page="39b" n="5">菩提樹는 부톄 그 나모 아래 안ᄌᆞ샤 菩提ᄅᆞᆯ 일우실ᄊᆡ 菩提樹ㅣ라 ᄒᆞᄂᆞ니라</sent>
<sent type="main" lang="kor" page="39b" n="6">後ㅅ 사ᄅᆞ미 긔로ᇰ호ᄃᆡ</sent><!-- 저경 미확인 -->
<sent type="main" lang="kor" page="39b-40a" n="7">주으료ᄆᆞ로 부텨 ᄃᆞ^외다 ᄒᆞ리니</sent><!-- 저경 미확인 -->
<sent type="main" lang="kor" page="40a" n="1">보ᄃᆞ라ᄫᆞᆫ 차바ᄂᆞᆯ 머거 모미 아래 ᄀᆞᆮ거ᅀᅡ 成佛호리라 ᄒᆞ시니</sent><!-- 저경 미확인 -->
<sent type="main" lang="chi" page="40a" n="2">時彼林外有一牧牛女人。名難陀波羅。</sent>
<sent type="main" lang="kor" page="40a" n="2">그저긔 ᄒᆞᆫ 長者ᄋᆡ ᄯᆞ리 ᄉᆈ져즈로 粥 쑤어</sent> <!-- 저경과의 대응 불명확 -->
<sent type="main" lang="kor" page="40a" n="3">樹神ᄋᆞᆯ 이바도려 ᄒᆞ니</sent> <!-- 저경 미확인 -->
<sent type="note" lang="kor" page="40a" n="4">樹神ᄋᆞᆫ 나못 神靈이라</sent>
<sent type="main" lang="kor" page="40a" n="5">그 粥이 가마애셔 열 자콤 소사올아 아니 담기거늘</sent> <!-- 저경 미확인 -->
<sent type="main" lang="chi" page="40a" n="6">時淨居天來下勸言。</sent>
<sent type="main" lang="kor" page="40a" n="6">虛空애셔 닐오ᄃᆡ</sent>
<sent type="main" lang="chi" page="40a-40b" n="7">太子今者在於林中。汝可供養。</sent>
<sent type="main" lang="kor" page="40a-40b" n="7">큰 菩薩이 뎌ᅌᅦ 겨시니 네 前生앳 發願이 ^ 잇ᄂᆞ니 몬져 菩薩ᄭᅴ 받ᄌᆞᄫᆞ라</sent>
<sent type="main" lang="chi" page="40b" n="1">女人聞已心大歡喜。</sent>
<sent type="main" lang="kor" page="40b" n="1">그 ᄯᆞ리 그 말 듣고ᅀᅡ 金바리예 다마 尼連水ㅅ ᄀᆞᅀᅢ 가니라</sent> <!-- 저경과의 대응 불명확 -->
<!-- 于時地中自然而生千葉蓮華。上有乳麋。女人見此生奇特心。卽取乳麋至太子所。 -->
<sent type="main" lang="kor" page="40b" n="2">太子ㅣ 므레 드러 沐浴 ᄀᆞᆷ거시ᄂᆞᆯ</sent> <!-- 여기부터 저경 미확인 -->
<sent type="main" lang="kor" page="40b" n="3">諸天이 種種 花香ᄋᆞᆯ 므레 비터니</sent>
<sent type="main" lang="kor" page="40b" n="4">樹神이 가지ᄅᆞᆯ 구핀대 太子ㅣ ᄃᆞᇰᄀᆡ야 나거시ᄂᆞᆯ</sent>
<sent type="main" lang="kor" page="40b-41a" n="5">兜率天子ㅣ 하ᄂᆞᆳ 袈裟ᄅᆞᆯ 니피ᅀᆞᄫᆞ^니라</sent>
<sent type="main" lang="chi" page="41a" n="1">頭面禮足而以奉上。</sent>
<sent type="main" lang="kor" page="41a" n="1">그제ᅀᅡ 그 ᄯᆞ리 粥 가져 드러 머리 조ᄊᆞᄫᅡᄂᆞᆯ</sent>
<sent type="main" lang="kor" page="41a" n="2">바다 좌시고 그 바리ᄅᆞᆯ 므레 더디신대</sent> <!-- 여기부터 저경 미확인 -->
<sent type="main" lang="kor" page="41a" n="3">帝釋이 가져 忉利天에 가아 塔 일어 供養ᄒᆞᅀᆞᆸ더라</sent>
<sent type="note" lang="kor" page="41a" n="4">이 塔ᄋᆞᆫ 天上 네 塔앳 ᄒᆞ나히라</sent>
<sent type="note" lang="kor" page="41a" n="5">沐浴ᄒᆞ샤미 부텻 나히 셜흐니러시니 穆王 네찻 ᄒᆡ 癸未라</sent>
<sent type="main" lang="kor" page="41a" n="6">太子ㅣ 粥 좌신 後에 야ᇰᄌᆡ 녜 ᄀᆞᆮ ᄒᆞ거시ᄂᆞᆯ</sent>
<sent type="main" lang="chi" page="41a-41b" n="7">爾時五人既見此事。</sent>
<sent type="main" lang="kor" page="41a-41b" n="7">憍陳如ᄃᆞᆯ 다ᄉᆞᆺ 사ᄅᆞ미 보ᅀᆞᆸ^고</sent>
<sent type="main" lang="chi" page="41b" n="1">驚而怪之謂爲退轉。各還所住。</sent>
<sent type="main" lang="kor" page="41b" n="1">修行이 늘의샷다 너겨 다 제 잇던 ᄃᆡ 도라니거늘</sent>
<sent type="main" lang="chi" page="41b" n="2">菩薩獨行趣畢波羅樹。自發願言。坐彼樹下。我道不成。要終不起。</sent>
<sent type="main" lang="kor" page="41b" n="2">菩薩이 ᄒᆞ오ᅀᅡ 畢鉢羅樹로 가더시니</sent>
<sent type="note" lang="kor" page="41b" n="3">畢鉢羅樹는 으ᄯᅳ미 누르고 ᄒᆡ오 가지와 닙괘 퍼러코 겨ᅀᅳ레도 닙 아니 디ᄂᆞ니</sent>
<sent type="note" lang="kor" page="41b" n="4">부톄 이 나모 미틔 안ᄌᆞ샤 正覺ᄋᆞᆯ 일우실ᄊᆡ 菩提樹ㅣ라도 ᄒᆞᄂᆞ니라</sent>
<sent type="note" lang="kor" page="41b" n="5">부톄 金剛定에 드르실ᄊᆡ 이 나모 아래ᄅᆞᆯ 金剛座ㅣ라 ᄒᆞᄂᆞ니</sent>
<sent type="note" lang="kor" page="41b" n="6">金剛定은 구든 道理예 一定ᄒᆞᆯ씨라</sent>
<sent type="main" lang="chi" page="41b" n="7">菩薩德重。地不能勝。于時步步地爲震動出大音聲。</sent>
<sent type="main" lang="kor" page="41b" n="7">德 重ᄒᆞ실ᄊᆡ 地 動ᄒᆞ며</sent>
<!-- 爾時盲龍聞地動響。心大歡喜兩目開明。曾見先佛有此瑞應。作是念已從地踊出。禮菩薩足。-->
<sent type="main" lang="chi" page="41b-42a" n="8">時有五百靑雀。飛騰虛空右繞菩薩。</sent>
<sent type="main" lang="kor" page="41b-42a" n="8">五百 靑^새 圍繞ᄒᆞᅀᆞᄫᅡ ᄂᆞᆯ며</sent>
<sent type="main" lang="chi" page="42a" n="1">雜色瑞雲。及以香風。而隨歎佛。</sent>
<sent type="main" lang="kor" page="42a" n="1">瑞雲 香風이 섯버므러 잇더니</sent>
<sent type="note" lang="kor" page="42a" n="2">瑞雲은 祥瑞옛 구루미오 香風ᄋᆞᆫ 香 ᄇᆞᄅᆞ미라</sent>
<sent type="main" lang="chi" page="42a" n="3">爾時盲龍以偈讚曰。</sent>
<sent type="main" lang="kor" page="42a" n="3">눈 먼 龍도 누니 ᄠᅥ 祥瑞 보ᅀᆞᆸ고 讚嘆ᄒᆞᅀᆞᄫᆞ며</sent>
<sent type="main" lang="kor" page="42a" n="4">ᄒᆞᆫ 迦荼ㅣ라 호ᇙ 龍이 長壽ᄒᆞ야</sent> <!-- 여기부터 저경 미확인 -->
<sent type="main" lang="kor" page="42a" n="5">아래 세 부텻 成道ᄅᆞᆯ 보ᅀᆞᄫᅡ 잇더니</sent>
<sent type="note" lang="kor" page="42a" n="6">세 부텨는 拘樓孫佛와 拘那[含]牟尼佛와 迦葉佛□시니라</sent> <!-- □는 [이]로 추정 -->
<sent type="note" lang="kor" page="42a-42b" n="7">成道ᄂᆞᆫ 道理 일우□씨라</sent> <!-- □는 [실]로 추정 -->
<sent type="main" lang="kor" page="42b" n="1">眷屬 ᄃᆞ리고 香花ㅣ며 □ᄅᆔ며 幡이며 蓋며 가져 나아 供養ᄒᆞᅀᆞᆸ거늘</sent>
<sent type="main" lang="kor" page="42b" n="2">諸天이 몬져 하ᄂᆞᆳ 幡과 蓋와 가져다가</sent>
<sent type="main" lang="kor" page="42b" n="3">즘게 우희 ᄃᆞ라 보람 두니라</sent>
<sent type="main" lang="chi" page="42b" n="4">過去諸佛以何爲座成無上道。卽便自知以草爲座。</sent>
<sent type="main" lang="kor" page="42b" n="4">西天ㅅ 法에 모로매 프를 ᄭᆞᆯ오 안ᄯᅥ니</sent>
<sent type="main" lang="chi" page="42b" n="5">釋提桓因化</sent>
<sent type="main" lang="kor" page="42b" n="5">天帝釋이 사ᄅᆞ미 ᄃᆞ외야</sent>
<sent type="main" lang="chi" page="42b" n="6">爲凡人執淨軟草。</sent>
<sent type="main" lang="kor" page="42b" n="6">孔雀ᄋᆡ 목빗 ᄀᆞᄐᆞᆫ 프를 뷔여 가거늘</sent>
<sent type="main" lang="chi" page="42b-43a" n="7">菩薩問言汝名何等。</sent>
<sent type="main" lang="kor" page="42b-43a" n="7">菩薩이 일흐^믈 무르신대 對答ᄒᆞᅀᆞᄫᅩᄃᆡ</sent>
<sent type="main" lang="chi" page="43a" n="1">答名吉祥。</sent>
<sent type="main" lang="kor" page="43a" n="1">吉祥이로ᅌᅵ다 ᄒᆞ고</sent>
<!-- 菩薩聞之心大歡喜。我破不吉以成吉祥。菩薩又言。汝手中草此可得不。於是吉祥。-->
<sent type="main" lang="chi" page="43a" n="2">卽便授草以與菩薩。</sent>
<sent type="main" lang="kor" page="43a" n="2">그 프를 받ᄌᆞᄫᅡᄂᆞᆯ</sent>
<sent type="main" lang="chi" page="43a" n="3">適施草坐</sent>
<sent type="main" lang="kor" page="43a" n="3">菩薩이 바다다가 ᄭᆞᄅᆞ시니</sent>
<sent type="main" lang="chi" page="43a" n="4">地則大動。</sent>
<sent type="main" lang="kor" page="43a" n="4">ᄯᅡ히 ᄀᆞ자ᇰ 드러치더라</sent>
<sent type="main" lang="chi" page="43a" n="5">諸天化作八萬佛樹師子之座。或有佛樹。</sent>
<sent type="main" lang="kor" page="43a" n="5">그저긔 諸天이 八萬 菩提樹엣 獅子座ᄅᆞᆯ ᄆᆡᇰᄀᆞ니</sent>
<sent type="note" lang="kor" page="43a" n="6">獅子座ᄂᆞᆫ 부텻 座ㅣ시니</sent>
<sent type="note" lang="kor" page="43a" n="7">獅子ᄂᆞᆫ 쥬ᇰᄉᆡᇰᄃᆞᆯ히 다 저흘ᄊᆡ 부텻 威嚴과 德과ᄅᆞᆯ 가ᄌᆞᆯ벼 獅子座ㅣ라 ᄒᆞᄂᆞ니라</sent>
<sent type="main" lang="chi" page="43a-43b" n="8">高八千里。</sent>
<sent type="main" lang="kor" page="43a-43b" n="8">그 나못 노ᄑᆡ 八千□^이시며</sent>
<sent type="main" lang="chi" page="43b" n="1">或四千里。一一天子各自念言。菩薩坐我座上不在餘座。</sent>
<sent type="main" lang="kor" page="43b" n="1">四千□…□天ᄃᆞᆯ히 저마다 □…□애ᅀᅡ 안자 겨시다 ᄒᆞ거든</sent>
<sent type="main" lang="chi" page="43b" n="2">其下劣衆生本薄福者。</sent>
<sent type="main" lang="kor" page="43b" n="2">사오나ᄫᆞᆫ 薄福ᄒᆞᆫ 사ᄅᆞᄆᆞᆫ</sent>
<sent type="note" lang="kor" page="43b" n="3">薄福ᄋᆞᆫ 福이 열ᄫᅳᆯ씨라</sent>
<sent type="main" lang="chi" page="43b" n="4">見於菩薩身坐草蓐。</sent>
<sent type="main" lang="kor" page="43b" n="4">菩薩ᄋᆞᆯ 보ᅀᆞᄫᅩᄃᆡ 플 우희 안자 겨시다 ᄒᆞ더라</sent>
</doc>
